{"prompt":"", "completion":" 
a fer non-non, que és l'hora nona
i ja ve l'àngel de la son
a fer non-non, ninoi ninona
déu vol que tinguis un bon son
fes clucs els ulls i clou la boca
i així tindràs un son més dolç
dorm, estimat nif
deixa't anar, deixa't caure...
no vulguis aferrar-te enlloc
car ja tot és exhaurit
i res no resta
el teu cicle és acomplert
la teva set, ja sadollada
no roman ni un sol motiu
ni un sol instant-
de la vida que, per viure
et fou donada
deixa't perdre en el no-res
i que el buit sigui bressol
del teu adéu
oh, sí: dorm en pau
i busca el repòs, estimat nif
deixa't anar, deixa't caure...
a fer non-non, que és l'hora nona
i ja ve l'àngel de la son
a fer non-non, ninoi ninona
déu vol que tinguis un bon son
fes clucs els ulls i clou la boca
i així tindràs un son més dolç
END"}
{"prompt":"", "completion":" 
Vols saber quan és que veig
d'entre una grisor espectral
una vaga lluïssor que s'encén amb suavitat
I mil núvols de colors
que es poden tocar amb les mans
mil efectes d'aigua i llum mil tonalitats suaus,
com un film de Hollywood?
Al matí just a trenc d'alba
quan el sol talla el meu nocturn viatge
i tinc el cos adormit com una pedra de bruixot.
END"}
{"prompt":"", "completion":" 
Ai amor, amor, amor!
és el mar qui et fa ser tan altiva
o és la terra qui encén el teu foc;
és el foc que m'amarga la vida
o és el vent, bufó de foc,
qui em torna boig?
(clara i divina!
cada cop que se'm declar
a i divina
cada cop que s'endevina
m'has de dir que no
hi ha claror)
Ai amor, amor, amor!
Vine vine de seguida
que tu ets qui ho sabrà millor!
END"}
{"prompt":"", "completion":" 
Ànima meva, errívola pels camins del meu si;
no facis com el pelegrí
que fou temptat per la rosella tosca,
orgull del senderó mesquí;
mes tot seguit l'avergonyí
aquell flam viu damunt sa roba fosca,
i l'abandona al vent, a esvair-se i morir.
Ànima meva blana, cenyida de ventura
com d'una greu túnica bura:
no importa el caminar, tant com el do
amb què el camí ton pas detura:
estel que en un tombant fulgura,
ploma d'àguila, cant o tendra flor;
o el dol, que alleuja, la feixuga vestidura.END"}
{"prompt":"", "completion":" 
Si un dia vas pel carrer del doctor
curulla el cor de joia i sense por,
avança i canta una cançó
com hauria fet jo.
Camina com si fossis vianant
tranquil per sota els plàtans ombrejants
fins a la casa del pati gran
com jo hagués fet abans.
I no em demanis el perquè;
mal diria d'un pare
que no m'hi deixa anar per res,
ni tan sols per mercè.
Si veus que hi ha una noia amb disset anys
que et mira amb llargs cabells i amb ulls brillants
digues-li: «Hola, vaig passejant!»
com jo hagués fet antany.
Digues-li: «Tu ets la filla del pastor
i jo el fill del rei que es mor d'amor»
i ella sabria que tot això
no ho dius tu sinó jo.
I no em demanis el perquè;
mal diria d'un pare
que no m'hi deixa anar per res,
ni tan sols' per mercè.END"}
{"prompt":"", "completion":" 
Ai, Conxita Cases
si en fa d'anys, si en fa d'anys
(més de quinze i més de vint)
tant a dins com fora el llit
que somnies en casar-te
per poder anomenar pare
al qui sigui el teu marit.
Ai, Conxita Cases
Oh, tants d'anys, oh, tants d'anys
mai no t'has pintat els llavis
mai no t'has pintat els ulls
ni t'has posat mai color
ni a les galtes ni al mentó i
ni tan sols un mal perfum.
Ai, Conxita Cases
d'anys ençà, d'anys ençà
sempre has dut calces enormes
i uns sostens com sacs de gra
samarretes de floretes
i uns enagos amb puntetes
i les lligues molt avall.
Ai, Conxita Cases
tens trenta anys, tens trenta anys
que ets un mamellot de grassa
però dius que ja està bé
perquè vols un ventre enorme
per a parir uns fills ben hermosos
que si no surten mal fet.
Ai, Conxita Cases
no diguis que no
tothom ho sap.
Ai, Conxita Cases
Ai, Conxita Cases
tens trenta anys, tens trenta anys
que ets un mamellot de grassa
però dius que ja està bé
vols que els fills se't facin homes
sants i exempts d'instints eròtics
de petits, vols dormir amb ells.
Si en fa d'anys, si en fa d'anys
(més de quinze i més de vint)
tant a dins com fora el llit
que somnies en casar-te
per poder anomenar pare
al qui sigui el teu marit. 
END"}
{"prompt":"", "completion":" 
Les sabates foradades
la roba plena de pols,
i a la boca tremolosa s
empre porta un cant ben dolç.
El país pel qual camina
no és altre que el seu país
i el vi que mulla sa gola
no és altre vi que el seu vi.
No era estrany en cap racó.
Ja era vell el trobador.
Ell ha cantat per a princeses
en lluents i grans palaus.
Ha saltat murs, ha obert portes
tancades amb doble clau,
quan tenia la veu clara
com la pell dels seus amors,
quan, a la nit, el tapaven
llençols blancs brodats amb flors.
Les flors ja han perdut l'olor.
Ja era vell el trobador.
Avui ha canviat d'alcoves.
Ara que ha perdut les claus,
una barraca de toves
li sembla tot un palau
on la seva cançó s'alça
per un plat i un got de vi.
Pastores i taverneres
són les seves flors de nit.
Tot s'esfulla en la tardor.
Ja era vell el trobador.
I demà quan el sol surti
ha de seguir el seu camí.
Arribarà a un altre poble
i se n'anirà d'allí
amb les sabates foradades,
la roba plena de pols,
i a la boca tremolosa
s'endurà el seu cant ben dolç.
END"}
{"prompt":"", "completion":" 
Ha plogut sobre el meu cap
hi ha crescut herba molt fresca
i he sortit a passejar
la testa florida i verda
perquè també s'hi han fet flors
com si jo fos una gerra
després ha sortit el sol
i he sentit olor de terra.
Fixa't jo, quin cap més verd
quina enveja, quina enveja!
papallones i ocellets
s'hi posen, i les abelles
Fixa't jo, quin cap més verd
quina enveja, quina enveja!
El vent m'ha dut grans de blat
i com que ja és primavera
les espigues s'han llevat
per damunt dels brins de l'herba
i han cobert les flors del foc
car també han crescut roselles
i per fer-me un cap tot d'or
el sol m'ha pansit la gespa.
Fixa't jo, quin cap més groc
quina enveja, quina enveja!
papallones i ocellots
s'hi posen, i les abelles
Fixa't jo, quin cap més groc
quina enveja, quina enveja!
L'estiu m'ha dut la calor
i ha arribat el temps de sega
he anat a cal segador
«—Vinc perquè em segueu la testa
podeu segar tot el blat
però per res ni una rosella»
i he sortit al carrer gran
amb la testa ben vermella.
Fixa't jo, quin cap vermell
quina enveja, quina enveja!
papallones, grans ocells
s'hi posen, i les abelles
Fixa't jo, quin cap vermell
quina enveja, quina enveja!
Oh, quina enveja em tens!
Oh, quina enveja em tens!
Les roselles s'han pansit
la tardor no té donzelles
i els meus cabells blancs i fins
m'han omplert de nou la testa
l'hivern m'ha cobert de neu
m'ha robat les flors i l'herba
i el fred m'ha fet presoner
amb el cap blanc com la pedra.
Fixa't jo, quin cap més blanc
quina enveja, quina enveja!
ni papallones ni ocells
s'hi posen, ni les abelles
On és la pluja, on és?
On és el blat, on és l'herba?END"}
{"prompt":"", "completion":" 
Hi tornarem al sol-solet!
Tira el braser per la finestra,
llença la capa i el barret!
Que vingui el sol com una festa
i ja no vull sentir més fred.
Oh, quin aire!
Ja les paraules prenen ales
i no cal dir-les sota veu,
que en pensament tinc mar i cales
i cama nua fins al peu.
Adéu, mimoses i nadales:
clavells veureu.
Fugi l'hivern, fugi la por.
Morir? Quan no s'arrisca gaire.
Hem de sortir d'aquest racó
-deixem-hi el pec i el rondinaire:
sortim a l'aire germinal
amb ulls d'infant, que miren alt.
END"}
{"prompt":"", "completion":" 
Aquest dia que fina, que fina
lentament, com la llàntia en el vas, 
no em portà l'alegria divina,
ni de mi no féu mica de cas.
Em deixà dins la cambra pregona
com un gòtil inútil i vell,
entre els mobles que fan la rodona
i les mosques que em busquen la pell.
No tingué ni la minsa sorpresa
d'una pluja o d'un vent displicent;
no mogué la cortina malmesa
ni en el sol no posà entelament.
Fou només com la fonda llossada
a les coses que bullen a dins
i un cruixir de vianda cremada
i una olor de ferments i de vins.
Com el dia que fina, que fina,
no en voldria cap més a mon pas;
si en mon cor no posà cap espina,
féu ma sang una mica de glaç.
END"}
{"prompt":"", "completion":" 
Si presento la mudança
entremig del meu costum,
és que alguna cosa hi dansa.
Serà boira, serà llum?
Ara sóc com el qui es llença
dins la nau al mar pregon:
prou la ruta és dins sa pensa,
però la fi, qui sap on?
Esperança no em fa nosa,
m'ha dut sempre a bon camí,
i en parlar-me ella una cosa
me l'havia de complir.
Per això en tinc alegria
sens que en sàpiga res cert:
missatger que ella m'envia
son missatge ja ha complert.
END"}
{"prompt":"", "completion":" 
Si visc no visc.
L'amor del risc,
com m'abellia!
No l'he cercat;
me l'han donat
quan no el volia.
Si visc no visc,
que temo el risc
i sa mentida.
El cel és d'or
i, ardent, el cor
no vol cap brida.
Però hi ha el risc:
si visc no visc.
Per una treva,
per un oblit,
dono el neguit
amb clau i lleba.
No fos el risc...
Si visc no visc.
Vés onsevulla,
passa la mar
-per quin atzar?-
la mar que rulla
paranys i risc.
Si visc no visc.
Ni mar ni treva
ni l'or del cel.
La meva arrel
si es torç, no es lleva.
Perquè, en el risc,
si visc, no visc.
Donaré ombra,
donaré flors,
fora del clos.
Feina sens nombre
dirà que visc.
Quan el gran risc
vindrà a topar-me,
amb cor segur,
sense ningú,
sabré lliurar-me
al risc, al risc!
END"}
{"prompt":"", "completion":" 
Univers divers un i dos fan tres
un i dos fan tres
sorgit del no-res.
L'home és un ésser pensant
que forma cos amb sos semblants
i és part-partícula de Gaia.
Gaia és un ésser pensant
que forma cos amb sos semblants
i es part-partícula de Sol.
Sol és un ésser pensant
que forma cos amb sos semblants
i es part-partícula de Làctia.
Làctia és un ésser pensant
que forma cos amb sos semblants
i es part-partícula de Vers.
Vers és l'anatòmic esquelet
de l'únic cos que existeix:
El cos del Cosmos, el poeta.
L'universificador fractal
visionari excels
que versant-se ell mateix
es diversifica i es diverteix.
El versador universal
professor del verb
que de la divisió en diu part
i del part cos que neix.
END"}
{"prompt":"", "completion":" 
Has deixat de ser crisàlide encantada
per ser reina cristiana -com déu mana-
per un moro que no ho és;
cris cris crisàlida encantada
pel meu bes desencantada
escolta el nou tic-tac del temps!
S'ha desfet el teu cabdell desconfiat
i s'han dissolt els embolics que el cabdellaven,
s'ha romput l'encantament d'un somni etern
d'adolescent desconfiat
has obert les teves àlides daurades
i has vingut volant volent, volent volant
per estimar-me:
cris cris crisàlida encantada
pel meu bes desencantada
escolta el tic-tac del temps!
Superat l'últim estat de mutació
l'esquadró de lepidòpters vacil·lants
que som tu i jo
alçarà el vol per explorar
les meravelles d'aquest món que ha esperat tant
i haurem de fer-ho amb un sol dia que tenim
perquè demà, volent volant, volant volent
criarem malves:
cris cris crisàlida encantada
posa en marxa els teus motors;
mou les teves ales tendres
que en llevant els peus de terra
neix el temps de nostre amor...
volarem, volarem, volarem molt junts,
sempre més anirem junt
s pels camins del cel.
END"}
{"prompt":"", "completion":" 
Clou-te, cúpula verda per sobre el meu cap cristal·lina!
Aigües de curs discret, brisa que a penes ets més
que un moviment del silenci, imiteu la manera senzilla
com la meva sang ara s'oblida i jo sé.
L'inacabable somni del món endolceix una a una
ses onades entorn del malencònic jardí.
Dins la meva ànima en pau sóc el nàufrag que en l'illa profunda
on reneix de la mar, súbitament reconeix
una pàtria d'antany; i no en té sorpresa; el crepuscle
fa més pur el sender - oh pueril! oh reial!
que l'ha tornat a prendre, envellit i nu, però en flama
més a cada pas, més alentint cada pas
perquè vol la nit, i arribar a l'esposa secreta
com esperat d'un esclat sempre imminent de l'enyor,
i ésser l'un per l'altre un do amorós del misteri
nit amb joia dels ulls, nit més enllà de la nit!
END"}
{"prompt":"", "completion":" 
Quan surt la lluna
en aquesta terra
el meu cor s'aferra
com una llavor
com un pinyol de pruna.
Quan surt la lluna
el meu cor s'enterra
belluga i s'esquerda i
germina tot d'una.
Quan surt la lluna
d'aquest mar extàtic
el meu cor s'encalma
com un tronc immens
com arbre sense fulles.
Quan surt la lluna
el meu cos s'enlaira i
les mans se m'embranquen
per robar la fruita del cel.
Dansardana, dansardana
que la lluna ja és molt alta
tambor, flauta i tamborí
que la lluna ja és aquí.
END"}
{"prompt":"", "completion":" 
Nit,
porta secreta fora el pit,
no et tanca pany ni corda;
silenci que recorda,
nit, 
només voltada d'infinit.
Vés,
si tu t'avances, jo després
puc avarcar la barca
-un àngel lleu la marca;
fes
que jo navegui sempre més.
Nit, 
amb el teu cel de fit a fit
i la humitat amarga!
Amb quina joia llarga,
pit,
alenaràs el mot oblit!
Rar,
dintre la nit, la vasta mar
poder solcar, llibreta;
viure a ple cor, alerta,
mar
i nit, la sal del vostre empar!END"}
{"prompt":"", "completion":" 
Ei, tu!
 En Pinxo li va dir a n'en Panxo:
¿vols que et punxi amb un punxó?
I en Panxo li va dir a n'én Pinxo:
punxa'm, Pinxo, però a la panxa no.
En Pinxo li va dir a n'en Panxo
toca't la panxa i fes percussió.
El so de la panxa
té un digerir dur.
END"}
{"prompt":"", "completion":" 
Extasiat en la negrura cristal·lina
de les dues perles negres dels teus ulls
sangtraïts en la blancúria nacarina
del teu rostre de petxina i suau dibuix
m'he fet reu i esclau etern de la bellesa
i no hi ha fe damunt la terra o prou virtut com per
fer-me renegar de les cadenes
que em condemnen a tan dolça esclavitud.
END"}
{"prompt":"", "completion":" 
Quan la Mercè està contenta
somriu i pica de mans
i em mira i veig dins dels seus ulls
dues mars blaves amb dos sol ixent.
Quan la Mercè està contenta
somriu i pica de mans.
no em diu res però m'ho diu la mirada
que en la mar blava se li omple de blanc
i li apareixen com nines daurades,
dos ulls de bou i el seu rostre content
i em diu me'n vaig i un vaixell se l'emporta
per mar endins
endins, dins, dins dels seus ulls.
I quan es perd amb la mà contra el vidre
fent una estrella amb els cinc dits oberts,
fo ja l'he entesa i es posa contenta i
somriu i riu
riu, riu, i pica de mans;
somriu i pica de mamamamans.
Somriu i pica de ma, ma , ma, ma, mans.END"}
{"prompt":"", "completion":" 
Una matinada fresca
no fa bo per treballar
ja n'agafo l'escopeta
i me'n vaig anar a caçar.
No en trobo perdiu ni guatlla
per poder-li tirar.
Sinó una pobra pastora
que en guardava el bestiar.
Si em tira l'amor i em toca
si em toca bé em tocarà.
Jo la trobo adormideta
a la vora d'un canyar.
En cullo un pom de violes
i als pits les hi vaig posar.
Les violes n'eren fresques
la pastora es despertà.
No em dirieu, la pastora,
de qui és el bestiar?
Si em tira l'amor i em toca
si em toca bé em tocarà.
Les ovelles del meu pare
els moltons del meu germà.
Les cabretes no són meves
els cabrits del rabadà.
No em dirieu, la pastora,
si us els voldrieu jugar?
si us els voldrieu jugar.
Ja en treuen un joc de cartes
i se'n foten a jugar.
Si em tira l'amor i em toca
si em toca bé em tocarà.
El bon caçador n'era pràctic
totes les hi va guanyar.
Ara que m'heu guanyadeta,
a on me fareu anar?
A les muntanyes més altes
allà ningú ens hi veurà.
Si no els ocellets que volen
i no en saben de parlar.
Si em tira l'amor i em toca
si em toca bé em tocarà.
Però, demaneu al meu pare,
o també al meu germà,
i sinó a la tia monja,
o bé a l'oncle capellà,
que si ells vos el donaven,
per mi ben donat serà.
A les muntanyes més altes
allà ningú ens hi veurà.
Si em tira l'amor i em toca
si em toca bé em tocarà.END"}
{"prompt":"", "completion":" 
navegant, estarrufat a dalt d'un cigne
la manyaga solitud d'un somni ungit
i entapissat de clavellines blanques
el meu cor pigà un rebrinc
en descobrir un clavell vermell
que, salpicat, com un esquitx
feia pensar si un ocellet de mort ferit
no hauria estat perdent la sang
tot travessant l'espai vibrant
d'aquell jardí de lli
brodat amb seda blanca
s'alçà aleshores l'esperit dels camps
verd i nuós com un sarment antic
i em saludà d'un cop de mà per asserenar-me
no t'espantis, estimat infant -va dir-
fes que l'insòlit no alteri el teu sentit:
cull el clavell que t'ha torbat
i fes-lo esclau del trau del cor del teu vestit
porta'l amb tu i segueix anant
amb absoluta confiança
car tant si és blanc com si és tenyit
el clavell és la flor de l'amistança
el clavell clava entre ells
els oponents d'una dansa
el clavell clou aliances
tant per joves com per vells
END"}
{"prompt":"", "completion":" 
El colom de la pau s'ha cagat
Tot volant cap a un altre planeta
S'ha espolsat el plomall d'un sotrac
Ha volgut conservar les mans netes.
Abandona i s'emporta la pau
El problema és de supervivència:
No vol ser fet a l'ast nuclear
Ni cruspit pels que escupen misèria.
Què farem sense el colom
Tirites, tirites, alcohol i mercromina
Què farem sense el colom
Tirites, tirites, muntanyes de cotó
Què farem sense el colom
Tirites, tirites, tisanes i aspirines
Què farem sense el colom,
Tirites, cotó...
El colom de la pau ha cagat
L'excrement d'una olivera tendra
Que caurà com estrella fugaç
Sobre el cap dels falcons de la guerra.
Trasmudat per l'acceleració
Trasmudat pel contacte atmosfèric
El detritus colúmbic s'ha fos
I ha tornat a guanyar consistència:
És un honor, un gran honor
Ha sigut una delicadesa
Ha tingut un detall gloriós:
Se n'ha anat, però ha deixat la targeta
El colom de la pau s'ha cagat
No sabem si de por o de fàstic
O en honor a la mare d'uns quants
Que li han imposat aquest càstig.
END"}
{"prompt":"", "completion":" 
perseguint el cor astral -centre del buit-
per l'espai inviolat del cel anterior
vaig travessar la gorja obscura
fins a la terra dels difunts progenitors
allí vaig veure un castell groc -tot nu-
alçar el seu port majestuós
damunt set-centes cúpules purpúries
d'una màgica ciutat de jade lluminós
i allí em fou dat -per ser narcís- donar un cop d'ull
dins el sagrari d'una subterrània seu
on dues files dels guerrers més invençuts
són els custodis del secret del crisantem
la clau del qual -segons m'han dit- té la virtut
de fer que l'home ja envellit torni a ser un nen
si l'esperit sap fer renéixer -net i pur-
de la matèria etèria del seu cos etern
oh, crisantem, crisantem
flor de l'or i la puresa-
fes-me llarg el temps
de la infantesa
(que és un temps d'auge físic i de plena salut)
ah, crisantem, crisantem
flor de l'àuria perfecció-
fes-me curt l'espai
de roma a amor
(que és un tret d'aires místics i d'alades virtuts)
oh, crisantem, crisantem
-flor de l'or i la puresa-
fes-me llarg el temps
de la infantesa
(que és un temps d'auge físic i de plena salut)
ah, crisantem, crisantem
-flor de l'àuria perfecció-
fes-me curt l'espai
de roma a amor
(que de tu les abelles i els sants en fan mel
d'eternal joventut)
END"}
{"prompt":"", "completion":" 
El desembre congelat,
confús es reitra.
Abril de flors coronat,
tot el món admira.
Quan en un jardí d'amor
neix una divina flor
d'una rosa bella
fecunda i poncella.
El primer pare causà
a nit tenebrosa
que a tot el món ofuscà
la vista penosa
mes, en una mitja nit,
brilla el sol que n'és eixit
d'una bella aurora
que el cel enamora.
Arribaren els tres reis
amb gran alegria
adorant el rei dels cels
en una establia
i oferint-li tres presents
que són: or, mirra i encens,
a la mare pia,
la Verge Maria.
Amb contentament i amor
celebrem el dia
en què el divinal senyor
neix amb alegria.
Si no tenim més tresor,
oferim-li el nostre cor
que és la gran finesa
de nostra pobresa.
END"}
{"prompt":"", "completion":" 
Allà sota una penya
n'és nat un Jesuset, nuet, nuet,
que és fill de mare verge
i està mig mort de fred, nuet, nuet
i està mig mort de fred.
El bon Josep li deia:
«Jesús, que esteu fredet,
pobret, pobret.»
La verge responia:
«Per falta d'abriguet,
pobret, pobret,
per falta d'abriguet.»
Pastors hi arribaven
allà, a la mitja nit,
cric, cric, cric, cric,
veient que tots hi anaven
del gran fins al més xic,
cric, cric, cric, cric,
del gran fins al més xic.
Els pastorets s'engresquen
i ballen tot sonant,
galant, galant,
ballets i contradanses
per alegrar l'Infant.
Galant, galant,
per alegrar l'infant.
Allí de prop passava
un dimoni escuat,
patrip, patrap;
sentint tanta gatzara,
a dins se n'és ficat,
patrip, patrap
a dins se n'és ficat.
Els pastorets en veure'l
s'hi tiren al damunt,
patim ,patum
i tantes n'hi mesuren
que el deixen mig difunt.END"}
{"prompt":"", "completion":" 
utjat Caïm d'abismal procedència
mal condemnat com a germen rebel
el gessamí fou proscrit de la terra i
fou rebutjat com a fill i defès
( com qui no diu res!)
exiliat a la clara intempèrie
no es féu vençut ni acceptà aquella creu
ans fou empès a enlairar sa desferra
fins que la viu protegida del cel
(ja mort el recel entre Caïm i Abel)
a certa alçària fundà nova pàtria
mercè dels aires sentí noves veus
i el sol, galant, fecundà filles seves
i tingué nétes com trossos d'estel
(ulls del cel, ulls del cel)
per escanyar-los la set i la gana
féu munyir nèctar i essències d'arrel
i en celebrar tan il·lustre arribada
féu fer minúsculs vestits de bateig
(jo no ho crec si no ho veig):
làcties faldilles i calces de nata
cos de mantega i brossetes de tel
guants de mató i peücs de quallada
per protegir-les dels vents i del fred
(que qui va nuet té entrebancs a pleret!)
i en ser besavi de tal descendència
suant perfums donà gràcies al cel
sense rancor deixà caure en silenci
feixugues llàgrimes d'aigua de mel
(que collí Sant Miquel)
END"}
{"prompt":"", "completion":" 
ai...!
si un vegetal estol
d'estocs dels horts
et barra el pas
¿tu què faràs
oh, viatger extraordinari?
el més probable
és que te'n surtis
amb el cor atravessat
pel seu verí
de clorofil·la i de maragda
però si tens sort
i el teu corcer dels somnis
és alat
potser podràs
burlar els soldats
del regne de les flors
que són armats amb gladiols
en lloc d'espases
(sols si tens sort
només si tens sort
si tens molta sort
sols si tens sort
si tens el cor fort
i si déu vol)
ai ai ai ai
regala un gladiol i si déu vol
hauràs reptat la mort
per la persona amada
ai ai ai ai
regala un gladiol i si déu vol
hauràs ferit d'amor
l'hauràs enamorada
END"}
{"prompt":"", "completion":" 
El matí, de Sant Esteve
els galls no cantaran
i amb el fred i la vila deserta
la tristor, serà molt gran.
Quan el gris desperti l'alba
i s'aixequi el sol brillant
sense els galls cantat-li l'arribada
la gent no es despertaran.
Dormiran com soques d'arbre
i el Nadal se n'haurà anat,
però el seu somni encara farà festa
de tips i morts que estaran.
Apa vinga, nois i noies,
vingueu tots aquí a cantar!
Correrem pels carrer de la vila
despertant a la gent gran.
Prendrem pals, i pots i olles
farem gran terrabastall,
diran: 'Ai, a què ve tanta gresca?'
direm: 'és que volem galls!!'
No volem, no no senyora
que els mateu tots per Nadal
i volem que cada matinada
ens despertin bo i cantant!
No ens agraden les gallines
nosaltres volem els galls;
si els mateu altre cop farem vaga
perquè ah, aha, aha...END"}
{"prompt":"", "completion":" 
Extasiat com l'infant,
tremolós com una flor.
Sent l'ànima vibrant
quan el mire.
I em pregunte,
amb la mà la cor,
si somie.
No és un somni,
que és real
i tangible.
El veig viu
i el veig despert,
com la flor
quan naix el dia.
Caparrut i barrufet,
quan rumia.
Ai! Quina una
ens en farà,
de més fina.
Poques coses
de triar,
és per dintre.
Tinc un àngel de guardar,
que em fa d'àngel de la guarda.
El meu àngel, el meu fill,
que no para.
Vola, vola àngel meu!
Vola mentre tingues ales!
Que en la vida és poc freqüent,
conservar-les.
Vola, vola àngel meu!
Mou les ales dins del cel blau!
Que quan un creix un xic més,
solen caure.
Extasiat com l'infant,
tremolós com una flor.
Sent l'ànima vibrant,
quan el mire.
I em pregunte,
amb la ma la cor,
si somie.
No és un somni,
que és real
i tangible
END"}
{"prompt":"", "completion":" 
ignorant que la bellesa
narcotitza com la son
t'abellí el teu cos atlètic
i altre amor no tingué lloc
si amor propi mou a guerra
l'autoadoració és tal joc
que lliurades conseqüències
és pitjor que jugar amb foc
(en temps de primavera
eres com una flor
però els dies s'encengueren
i el temps feliç alçà el vol
vingué l'estiu i hagueres
vingué l'estiu i hagueres
de deixar anar la primavera
vingué l'estiu i hagueres
vingué l'estiu i hagueres
de buscar el vi de les rieres)
cert matí, la gola seca
t'abocares a una font
i et vas veure, tors estètic
projectat en l'aiguamoll
vas besar-te en l'aigua fresca i
fruit de tan hipnòtic toc-
un trastoc de vols concèntrics
fou inici de transport
sense canvis en l'essència
vares transmudar el teu cos
mentre -las d'embriaguesa-
replegaves el teu vol
els teus peus, furgant la terra
foren draga de terròs
i en brancar les mans esteses
perseguint l'estiu del sol
un farcell de núvols tensos
s'estripà com un llençol
i et ferí una inflorescència
que et forjà un vestit de flor
(nasqué una flor novella i
li dares el teu nom
va ser una flor tan bella
com no s'ha vist mai enlloc
passà l'estiu i hagueres
passà l'estiu i hagueres
de suportar l'hivern feréstec
passà l'estiu i hagueres
passà l'estiu i hagueres
de sobreviure les tempestes)
ai, narcís, narcís, narcís
fill dels camps i dels poetes
i del més brodat encís
confessa si val la pena
d'ésser transmudat així!
si no esgota la paciència
ser arrelat a un punt precís
si ser ufana, bella i tendra
val molt més que peus tenir
o dur ales a l'esquena
ai, narcís, narcís, narcís
confessa si val la pena...
que podria ser que sí!
END"}
{"prompt":"", "completion":" 
en les primeres hores de quietud
quan la nit, amb lentitud, desperta el dia
he tingut la sort de no ser lluny
i tenir ulls
per presenciar com la donzella de les aigües
trenca el somni per vestir-se
l'he vist sorgir de dins d'uns pètals clucs
que, com les veles d'un esquif
de tantes proes com el vent
es deixondien
fent delicats i entendridors preparatius
per, sense moure's, navegar durant el dia
i en un borrall de beatitud
l'he vist estirar els braços per sentir-se
reflectida en el mirall del llac diürn
oh tu, donzella d'entre veles
com els grecs t'anomenaren
oh tu, nimfea de les aigües
venerada pels romans
nenúfar, bell nenúfar
guarda'ns d'envanits enganys!
car si un estel indica un tros de cel serè
tu ets senyal que hi ha un clos
d'aigues tranquil.les
i si l'estel senyala el nord i un camí cert
tu ets indici de repòs
i ànsies complides
END"}
{"prompt":"", "completion":" 
Què li darem en el noi de la mare?
què li darem que li sàpiga bo?
panses i figues i nous i olives
panses i figues i mel i mató.
Què li darem al fillet de Maria?
Què li darem a l'hermós infantó?
Li darem panses amb unes balances,
Li darem figues amb un paneró.
Tan patantam que les figues són verdes,
tan patantam que ja maduraran.
Si no maduren el dia de Pasqua
maduraran per Nadal o Cap d'any.
Si no maduren aquesta setmana
maduraran la setmana que entram
Si no maduren en temps de magranes
maduraran als catorze o quinze anys.
El dimoni cucarell
va néixer en temps de magranes
i sa mare en tenia ganes
de pigar-li en es clatell.
END"}
{"prompt":"", "completion":" 
dalt de tot d'una estranya muntanya
que s'alça, ignota i llunyana, entre núvols
com l'espectre emboirat i fantàstic
d'un déu condemnat al país de les bromes
arrelant dalt del crani d'un gran fal·lus petri
rival, en figura, del cavall bernat
i aïllada en un cingle feréstec defès per abismes
mortals precipicis i penya-segats
allà on ja ningú no s'hi aventura
no ho belen les cabres, no hi van els isards
tan enlaire que, a punt de naufragi
les àligues pleguen els rems emplomats
dissimulant sa nuesa entre liles
violetes i roses d'un ram immortal...
hi ha la flor que més m'agrada
que és la flor del panical
la que és flor de les princeses
i remei de tots els mals
mals d'amor i de nostàlgia
que són mals d'enamorat
ai... si algú te l'oferia
sé del cert que et guariria de fal·làs melanconia
ai... si ofrena algú te'n fa
sé que et deixaràs caçar, vil ocellet, sense volar
(d'aquí d'aquí, d'allà d'allà
d'aquí d'aquí, d'allà d'allà...)
END"}
{"prompt":"", "completion":" 
A Betlem me'n vull anar, vols venir tu rabadà?
Vull esmorzar!
A betlem esmorzarem i a Jesús adorarem.
I amb neu hi anem?
La neu que pel camí hi ha, la calor ja la fondrà.
Oh, i la que fa!
Alça0t, doncs, apaga el foc i no anem a poc a poc.
Passo de tot!
Tu les teles portaràs i el camí il·luminaràs.
No ho faré pas!
Que no saps que aquesta nit ha nascut Déu infinit?
Qui t'ho ha dit?
Doncs un àngel que, volant, ens ho anava anunciant.
Al·lucinant!
Au, avant i no badem, que ja és hora que marxem...
cap a Betlem!
END"}
{"prompt":"", "completion":" 
Quan el rei se'n va a passeig
a esbargir la borratxera
Tau, tau! A esbargir la borratxera
duu dos patges pel davant
quatre patges pel darrere.
Tau, tau! Quatre patges pel darrere.
Ja se n'entra pels vinyars
com per terra aventurera
Tau, tau! Com per terra aventurera
la corona de gairó
el mantell en bandolera
Tau, Tau! El mantell en bandolera.
L'un li fa el camí entre els ceps
el segon li fa el drecera.
Tau, tau! El segon li fa drecera
Els demés el que li fan
'pam i pipa' per darrera.
Tau, tau! 'Pam i pipa' pel darrera.
L'un li porta el moscatell
l'altre una cepada entera
Tau, tau! L'altre una cepada entera.
Els demés diuen pel baix
'Bona tarda se'ns espera'
Tau, tau! Bona tarda se'ns espera.
Fa passos endavant
quatre passos endarrere
Tau, tau! Quatre passos endarrere
s'entrabanca amb un sarment
cau de nas a la fanguera
Tau, tau! Cau de nas a la fanguera
El primer diu: 'Valga'ns Déu!'
El segon: 'Valga'ns sant Pere!'
Tau, tau! El segon: 'Valga'ns Sant Pere!'
Els demés diuen:'Amén,
no és aquesta la darrera'
Tau, tau!END"}
{"prompt":"", "completion":" 
el gegant d'Europa és viu
és un pi d'arrels quadrades
que té els peus subdividint
quatre quarts en cantonades
té nuades dalt del pit
tres catorze setze branques
i a la copa, en lloc de vi
glaç i agulles afilades
és tan alt i és tan fornit
que no pot sortir de casa
beu ginebra dia i nit
i és esclau de la constança
d'un llinatge maleït
és i era sa companya
un cirat, com un fil prim
posa risc contra basarda
planta i cull la flor de lli
va vestida verda i blanca
quan s'ajeu, gitada al llit
divideix França i Espanya
els borralls del seu coixí
són escats pastors i cabres
poc caritatius ahir
i avui pedres encantades
END"}
{"prompt":"", "completion":" 
Som els morts de l'any 40
que venim del paradís
Dalt del cel la vida és blanca
i l'estar-s'hi es fa avorrit
Allà ningú no té venes
i no hi pots fer córrer sang
allà ningú no té sexe
i no et pots enamorar
ni tampoc girar l'esquena
perquè ningú no té faç
has d'agafar el camí recte
perquè no hi ha camí errat!
Eh! Som els morts de l'any 40
que venim del paradís
Dalt del cel la vida és blanca
i l'estar-s'hi es fa avorrit
Allà no pots ser golafre
perquè els cossos s'han podrit
allà no hi ha mai baralles
car tots són sants garantits
tots són gent de bona casa
allà no hi tens enemics
totes són ànimes santes,
allà no et pots divertir!
Ah! som els morts de l'any 40
que venim del paradís
Dalt del cel la vida és blanca
i l'estar-s'hi es fa avorrit
Decidírem de fugar-nos
i vam fer-ho ahir a la nit
perquè ens era insuportable
aquella presó feliç
que ens donaren com a premi
per haver estat bons fadrins
Per això ara us recomano,
si sou sants, que no us moriu!
Oh! som els morts de l'any 40
que venim del paradís
Dalt del cel la vida és blanca
i l'estar-s'hi és avorritEND"}
{"prompt":"", "completion":" 
Nosaltres som part integrant
d'un organisme de la Terra
que igual que Urà, igual que Mart
Igual que Júpiter o Venus
pertany al clan privilegiat
d'uns déus anomenats planetes
déus que els jueus van fer oblidar
quan sucumbí l'antiga Grècia.
Som els seus ulls i el seu mirall
li som el grill de la consciència
joves formigues cerebrals
del seu enginy doctes abelles.
Tal com el cicle menstrual
clou en la dona la infantesa
també li som, via legal
certificat de maduresa:
Si el primer seny ve amb un queixal
i després creixen les mamelles
nos som l'acne de la pubertat
d'un vestal d'uns quants mil·lenis.
Som els seus ulls i el seu mirall
li som el grill de la consciència
joves formigues cerebrals
del seu enginy doctes abelles.
Nostre destí fou programat
a dins l'obscur codi genètic
d'aquesta raça de titans
que viu en dansa amb les estrelles.
Tan sols per això fórem creats
només per això tenim senderi
cobrim la gran necessitat
que té la Terra de conèixer
sense nosaltres no existeix
o no sap res de l'existència
a través nostre descobreix
de què depèn la independència.
Però quan avui es veu la faç
gravada per nostra presència
pensa si mai no arribarà
que el seu acne, desapareixi:
No vol quedar per vestir sants
i no desitja ser tieta
vol tenir un rostre sanejat
i enamorar els altres planetes.
Som els seus ulls i el seu mirall
li som el grill de la consciència
joves formigues cerebrals
del seu enginy doctes abelles.
END"}
{"prompt":"", "completion":" 
Ai, els teus somriures
Són esclats de sol
Com quan mans a mans
Descorren les cortines.
Rissss, rasss
Explosions de llum
Envaint l'espai
De guspires d'or
Com sol de joguina.
Animetes flotant al vol
Com enceses cuques de llum
Com plàncton incandescent,
il.luminic.
Com fotons intel·ligents
Que saludant amb la mà
I amb un gest al seu capell,
Ens conviden.
I ens fan veure tot de cop
Que els balcons són plens de flors
Que als arbres hi ha ocells de foc
Que refilen.
Que els temps es grat i venturós
Que la teva ànima en repòs
Movent el cul li ha fet un lloc
A la alegria.
Aire, aire, aire, cels blavíssims
Obrint de bat a bat
L'univers teu més íntim.
No saps prou bé
Fins a quin punt m'és grat
Per rar, per infreqüent,
Per mític.
Cadascun,
Oh cadascun,
Cadascun
Dels teus somriures
Aire, aire, aire, cels blavíssims
Obrint de bat a bat
L'univers teu més íntim.
No saps prou be
Fins a quin punt m'és grat
Per rar, per infreqüent,
Per mític.
Cadascun
Dels teus somriures…
END"}
{"prompt":"", "completion":" 
Com que ell és tan bon home,
en Pere Gallerí,
se'n duu tota la xeixa,
la xeixa de per 'quí.
Que la mort, que la vi,
marxant d'en Pere Gallerí,
com vares tururururú,
com vares tu morir.
Se'n puja dalt d'un arbre
per heure un francolí,
les branques eren guerxes,
se'n va tombar, tombí.
Que la mort...
Les noies de la vila
el troben al camí,
diuen un parenostre
que es 'cabi de morir.
Que la mort…
Que si se'n va a l'infern
mai més no en pugui eixir,
i si se'n va a la glòria
m'hi faci lloc a mi.
Que la mort…END"}
{"prompt":"", "completion":" 
Oh que llarga es fa sempre l'espera
quan s'espera que vindrà el pitjor
i que trista es fa la llarga espera
quan s'espera la mort de l'amor
quan s'espera que ja tot s'acabi
per tornar altre cop a començar
quan s'espera que en el món tot s'enfonsi
per tornar-lo a edificar,
es fa llarg, es fa llarg esperar!
I es fa trist esperar cada dia
el cel roig i el sol que ja se'n va.
I es fa fosc esperar cada dia
perquè el sol no se'n vol anar mai
perquè els dies se'n van sense pressa
i les hores no volen fugir
perquè esperes i esperes i esperes
vols demà però encara és ahir,
es fa trist, es fa trist esperar!
I es fan lents els matins i les tardes
quan l'espera et desvetlla el neguit.
I es fan grises les lentes tardes
perquè sents el teu cor ensopit
perquè sents que tens l'ànima morta
i ho veus tot, tot el món molt confós
perquè et trobes amb les portes closes
i tancat com un gos rabiós,
es fa fosc, es fa fosc esperar!
END"}
{"prompt":"", "completion":" 
Estant a la cambra amb són Fill aimat
remor va sentir-se per tot el veïnat.
Era el rei Herodes amb la seva gent
que feia matar-ne tots els innocents.
Marxem de seguida Josep mon espòs;
anem-se'n a Egipte sens tenir repòs.
Deixem nostra casa, viandes també,
perquè el rei Herodes diuen que ja ve.
Amb la somereta se'n van a cavall
seguint les petjades per un camí ral.
Els àngels davallen com núvol del cel
que envlta els que fugen i així els protegeix.
I quan amb Herodes i la seva gent
el grup va creuar-se, ningú no els veié.
I amb una somera, Maria i Josep
portaren a Egipte el rei d'Israel.END"}
{"prompt":"", "completion":" 
estrella de la fortuna vine'm a veure, vine'm a veure estrella de la fortuna fins que haurà sortit la lluna
END"}
{"prompt":"", "completion":" 
Fementida margarida
de la sort indesxifrable
que si un pètal et prenia
te'n naixia prest un altre;
dia a dia, com un vici,
feies tot el bo i millor per
fins al dia del judici
eternitzar la indecisió.
Que sí que sí, que no que no
casino dels desgraciats!
a la porta d'una florista
canta sempre una cançó:
casimiro canonada
casi no s'hi mira nada
si no son penas de amor!
casino sí, canó sinó...
casino sí, canó sinó...
END"}
{"prompt":"", "completion":" 
A vint-i-cinc de desembre,
fum, fum, fum.
Ha nascut un minyonet
ros i blanquet, ros i blanquet;
Fill de la Verge Maria,
n'és nat en una establia.
Fum, fum, fum.
Aquí dalt de la muntanya
si n'hi ha dos pastorets
abrigadets, abrigadets;
amb la pell i la samarra,
mengen ous i botifarra.
Qui dirà més gran mentida?
ja respon el majoral
amb gran cabal, amb gran cabal;
jo faré deu mil camades
amb un salt totes plegades.
A vint-i-cinc de desembre
com és dia de Nadal
molt principal, molt principal,
quan eixírem de matines
férem bones restolines.
Déu nos do unes bones festes!
Faci fred, faci calor,
serà el millor, serà el millor,
de Jesús fer gran memòria
perquè ens vulguins dalt la Glòria.
END"}
{"prompt":"", "completion":" 
Helena :
ara ja ets gran,
ja ets una noia,
se t'ha encès el cos,
els pits t'han crescut
i ara alces la cara;
t'hem de dir que els Déus
foren sempre els pares. 
END"}
{"prompt":"", "completion":" 
L'alquímia de tel·lúriques hormones funciona:
La Terra va i menstrua i rebull de tal manera
que el cutis atmosfèric se li omple de malor
de fístules ozòniques, d'èczema amazònic
de barbs piramagmàtics, furóncols de carbó.
Però si en l'aspecte físic se sent la Bella Lola i
s'ho munta tota sola, potent, tope contenta
pel camp de les meninges tota ella és confusió:
El seu pensar és caòtic, té dubtes estrambòtics
problemes metafísics, flipants contradiccions.
Com no ha de contradir-se sentint-se les neurones
creuades, dividides, trinxades per barreres
matant-se i discutint-se per tot i per no-res?
Sorprèn l'esquizofrènia? Sorprèn la prepotència?
Sorprèn l'egocentrisme en un coco que adoleix?
U dreta contra esquerra, dos ordre contra caos
tres francos contra Maos, quatre ulls contra mirades
cinc peus contra sis natges, set mil contra un milió:
retrògrads foten canya, rabins de mala entranya
naufragis de titànics, tot putes de saló.
Desperta i curiosa, no viu per saber coses
-qui és, d'on ve, què es porta- però aviat es desespera
quan veu si n'és de fàcil confondre sis per dos
i anar-se'n de la bola, cagar-la quan no mola
cantar ficant la pota o apostar al pitjor postor.
La histèrica la trastoca, està neura, es torna loca
no sap si vol fer el canvi o seguir sent tal com era
no veu el que li passa però creu saber-ho tot
somnia, s'entrebanca, s'enfada trenca llances
no sap si suïcidar-se o, plis plas!, canviar el món.
END"}
{"prompt":"", "completion":" 
Entre els boscos de l'Atlàntida
soterrats sota la mà
diuen que hi corren moltes llegendes
tantes, com tantes llegendes hi ha.
I si de llegendes n'hi ha tantes
sentències, tantíssimes n'hi haurà
i d'entre tots les sentències
us en contaré unes quantes
que són les que jo he triat
Que l'orquestra és com el foc (que crema)
que l'orquestra és com el foc (que mata)
i el sentiment és llenya:
no l'encén qui no va al bosc (la crema)
no l'encén qui no va al bosc (la nata)
ni és l'artista qui no crema.
La música és la foguera
que ens dóna llum i escalfor
i atrau a la primavera, ai ai ai
i atrau a la primavera
 El coll és el cràter d'un volcà
d'on eruptí la testa
la boca és l'orifici en l'erupció
per on el cor
plany el seu cant feréstec.
Que l'orquestra és com el foc (que crema)
que l'orquestra és com el foc (que mata)
i el sentiment és llenya:
no l'encén qui no va al bosc (la crema)
no l'encén qui no va al bosc (la nata)
ni és l'artista qui no crema.
El nas és el tronc de l'arbre del cervell
del qual florí la pensa
-ses fulles són llibretes
sos fruits són poms de lletres-
els ulls són el mirall del cosmos
resplendent
gràcies al qual se sap que el part
-fendint entre les parts
part de dintre i part de fora- assassina la tenebra.END"}
{"prompt":"", "completion":" 
Mort Hirudis
la família deixa l'exili
i torna a Nazarit de Guelolie
on Jisàs ha d'assumir
el paper de Salvador
al qual està predestinat
i organitzar la resistència
preparant l'estratègia
que anys més tard
quan ell ja no hi serà
acabarà amb la dominació de Rume.
A tal efecte
i posant en pràctica
els saber adquirit entre els Ijopsis
selecciona un nombre reduit
de fins a 12 adeptes a la causa
els instrueix en les arts marcials
tant com en la ciència i l'esoterisme
i en fa 12 perfectes samurais
que seran els caps
d'altres tantes guerrilles
espiritualment i materialment armades.
Heus aquí l'origen
de la famosíssima secta dels Jedis
que un dia, durant tota aquella sèrie de conflictes
que s'esdevindran més tard
i que hom coneix
com a Guerra de les Galàxies
tindran un paper preponderant
com a propagadors
del coneixement i la força
en la incansable lluita contra el mal
que és el dimoni.
Concretament aquell Darth Maul
que apareix en l'episodi 1
La Gran Amenaça
Recordeu?
Banyetes al cap
Ulls luciferins
Pell vermella i tatuada
I que expert com és
en la lluita de bastons
S'enfronta als Jedis a patacades:
patim , patum
patim, patum
patim i patum.END"}
{"prompt":"", "completion":" 
Anem al gra:
sobrevolant Nazarit, capital de Guelolie,
fem un zoom fins l'interior d'una modesta cambra
on Meroe, decendent de  Dabot, està sargint mitjons i apedaçant llençols.
De sobte hi ha terrabastall, un enfosquiment momentani,
i sense més ni més un missatgesr de Ieví
(en realitat un agent secret del servei d'intel·ligència de la GCI
destinat a la zona)
entra per la finestra i es planta davant d'ella,
que no pot reprimir un esglai i es punxa un dit
en reconèixer l'ensenya de la confederació.
El representant de l'home més poderós de l'univers
(cal precisar que aquesta menta de gents van propulsats
a reacció per una mena de motxilles
amb tubs que recorden als d'un orgue d'església
però posats al revés)
obre la boca i li anuncia que ha estat seleccionada
per infantar el salvador que tots esperen.
La sorpresa de Meroe és monumental.
Quan per fi pot reaccionar diu
que amb joia compliria la voluntat de Ieví
però que essent que encara es verge
per força hauran d'esperar fins que no es casi.
El missatger replica que si aquest és el problema
està auroritzat, per no dir obligat, a posar-hi remei.
Acte seguti es treu un projector teleconceptiu
(un aparellet que a nosaltres ens hauria semblat
el comandament a distància d'una tele)
li enfoca el projector al melic i 'fffxxxxx!'
un raig atravessa l'habitació
i aleshores diu:
'uedes concebuda per voluntat de Ieví.
El teu fill es dirà Jisàs'.END"}
{"prompt":"", "completion":" 
Tres o quatre mesos més tard
la panxa de Meroe comença a inflar-se
i Jusip, el seu nòvio, un senzill tapissar d'astronaus
agafa un cabreig mes que comprensible
i tot acusant-la d'haver-li fotut banyes
amb el primer repartidor d'ozó que passava per allí
comença a fer les maletes.
Meroe intenta treure'l de dubtes
per com més ella i l'agent secret
li donen tota mena d'explicacions
i li revelen el pla secret de Ieví
segons el qual, a més a més,
a ell li toca fer de pare putatiu,
més l'home s'enfila a la parra
i s'atrinxera en el seu recer.
A la fi, però, Jusip acaba per comprendre
que els designis de Ieví són inapel·lables.
I resignat, persignant-se, baixa de l'arbre del rei.END"}
{"prompt":"", "completion":" 
Meroe està de vuit mesos
Císer Iagast, l'emperador de Rume,
vol saber el cens de població
de les colònies de Palistone
i a la parella li toca viatjar a Bitlim
capital de Jadie, l'altre satèlit d'Osreïl
per empadronar-se.
Jusip arregla una vella astronau
amb peces de desguaç
i salta a l'espai amb Meroe.
Però tarden tant d'atmosfera en atmosfera
que en arribar ja no hi ha allotjament enlloc.
Les cues d'empadronament son llarguíssimes,
la ciutat és plena de gom a gom
i Meroe està gràvida,
així que a falta de res millor
opten finalment per instal·lar-se
en un destarotat hangar a les afores.END"}
{"prompt":"", "completion":" 
Jusip és un manetes
i com que l'hangar fa qui sap
el temps que és fòra d'ús
i resulta pràcticament inhabitable
ja me'l teniu engrassant portes corredisses
substituint vidres trencats per trossos de cartró
i posant un raconet en condicions
amb planxes de pladur i altres andròmines que troba per allà.
Per escalfar l'ambient no se li acut res més que
concentrar prop d'allí tots els motors que troba
capaços encara de funcionar
i engegar-los tots alhora:
'nyu nyu nyu nyu nyu nyu'.
Així és com no per casualitat
sinó perquè estava escrit i sentenciat
Meroe trenca aigües a les zero hores en punt
i Jisàs ha de veure la llum
entre una burra elèctrica i un toro mecànic.END"}
{"prompt":"", "completion":" 
Recelant de les intencions d'Hirudis
Els tres savis
posen el pilot automàtic
i passen d'informar-lo
iquan al cap d'un any
aquest té per segur
que els tres savis
l'han burlat
i que no tornaran
s'enrabia de tal manera
que ordena matar
tots els infants menors
de dos anys
de la ciutat de Bitlim
i dels pobles de Jadie
Car un d'ells
ha de ser forçosament Jisàs
futur rei dels Jaïes
i competidor seu
Alertat del fet
per un dels agents secrets
del servei d'intel·ligència de la CGI
Jusip embarca Jisàs i Meroe
a la vella astronau
posa en marxa
el desenquadernat artefacte
i fuig cap a Ijopti
un planeta lliure
del sistema Èfroque
a redòs de Rume
on l'infant podrà crèixer
i formar-se en pau.END"}
{"prompt":"", "completion":" 
De forma immediata
el servei d'intel·ligència de la GCI
reuneix tots els agents disponibles a la zona
i els encarrega la delicada missió
de fer córrer la veu sense que el fet
arribi a oïdes de Rume
ni dels seus simpatitzants i aliats
pels quals Jisàs no pot representar
sinó una gran amenaça.
Això fa que, capitanejats pel qui ja coneixem,
els agents secrets de la zona es dirigeixin principalment
als barris perifèrics i als polígons industrials,
dominats i esclavitzants com es troben
els jaïa s'han vist relegats a les tasques més dures
i als llocs més baixos de l'escalafó social,
i escampin la notícia entre els humils
que en un plis es posen en marxa
i s'arriben engrescats a conèixer i reconèixer el SalvadorEND"}
{"prompt":"", "completion":" 
Jusip està atabalat
se sent orgullós de l'infant
però no té temps material
ni braços suficients
per atendre totes les demandes.
Una veritable multitud
és a les portes de l'hangar
i tots semblen competir
per ser el primer en veure'l
i fer-li el regal més apropiat.
Meroe, desconcertada, somriu que somriuràs,
però el cert és que pateix
per la seguretat de l'infant.
No sé les té totes.
Malgar haver-lo col·locat
entre les dent d'una pala mecànica
a fi i efecte de protegir-lo,
no paren de besar-lo i de dir-li coses,
de dur-li llaminadures, peces de vestir,
rams d'olivera.
Tothom troba que és una preciositat,
tothom vol prendre'l en braços.
Jusip va de cul
i ella no diu res.
END"}
{"prompt":"", "completion":" 
A Bitlim, capital important,
ciutat de fires i congressos
i seu de l'OIGA
l'Olimpíada Interracial Galàctica
no tan sols hi conviuen
els jaïes i els dominadors de Rume
sinó que hi pululen representants
de totes les races i totes les ètnies
de la galàxia i de l'univers sencer.
Especímens verds, especímens blaus
de dos caps, de quatre ulls,
dotze peus, nas de trompeta.
I com que malgrat el zel
amb que ha actual el servei d'intel·ligència
la notícia ha corregut com la pólvora
tots ells s'han unit a la cel·lebració
i sense importar-los els motius dels jaïes
l'han armada grossa.
Tant és així que trobant-se l'alcalde
tancar en el seu clos
fins i tot l'ex-alcalde de la ciutat
ha hagut de sortir al balcó
fet un fura
a posar uns quants punts sobre les is
i alguna dièresi.
END"}
{"prompt":"", "completion":" 
Ràdios pirates i televisions clandestines
expandeixen el fet
fins als confins universals
on tres homes molt savis,
Gues Per, Bel Tezer i Mil Çour,
reis de races distintes i planetes distants
han decidit rendir-li pleitesia.
No saben gaire on trobar-lo
però programen les seves enormes naus
de tipus CDI
o Camells dels Deserts Intergalàctics
així anomeades perquè disposen
de gran autonomia de vol
a l'encalç del cometa Halley.
Un cop a Jadie
baixen al palau d'Hirudis
rei d'allà, representant de Rume,
que viu en un pujol,
a preguntar-li on és jisàs.
Hirudes no ho sap,
però com que desitja molt saber-ho,
per tal de poder-se'l treure del damunt
el mé aviat possible,
dissimula i tranquilament els exhorta
a seguir
previ jurament que en tornar
li diran on para.
Decebuts, reprogramen les grans naus,
i aquest cop sí,
el cometa Halley els du a Bitlim
on troben Jisàs dins l'hangar
i l'obsequien amb un compendi
de coneixements hermètics.
END"}
{"prompt":"", "completion":" 
I aquí acaba la història
de Jisàs de Nazarit
que com s'ha vist
correspon al capítol zero
de la Guerra de les Galàxies.
Si exactament és així o no
no ho sé:
jo us ho he contat
tal com m'ho han contat.
I ja se sap:
si mig món diu que sí
i l'altre mig món diu que no
a saber qui té raó.
En definitiva:
la història és fum
fum que se'n va
fum que vindrà
espessa broma quotidiana.END"}
{"prompt":"", "completion":" 
Fa ja molts segles, potser mil·lenis,
que l'espècie humana explora el cosmos,
travessa l'hiperespai i fa negocis interplanetaris.
Fins i tot pertany a l'Organització de Races del 3r Quadrant,
altrament anomenada ORRA-3, que al seu torn forma part
de la Gran Confederació Intergalàctica o GCI,
organisme màxim regit per un Consell Suprem
presidit per l'inaccessible Ieví
del qui es diu que ningú li ha vist mai el rostre.
Naveguem fins a Pelistone,
sistema planetari de la galàxia Motgè Uroïnt,
i ens apropem a Usrail,
planeta que conjuntament amb els seus satèl·lits Jaïa i Guelolie
viu sota la dominació de Rume,
una raça bàrbara i guerrera
oriunda d'Otéloque
contra la quals els habitants d'Usrail,
de raça Jaïa,
mantenen una soterrada lluita independentista.
Les seves forces, però, són tan i tan inferiors
que la única esperança que els resta
parteix de la creença
que ha de nèixer un salvador
que els alliberarà de l'imperi opressor.END"}
{"prompt":"", "completion":" 
Pel racó de l'hora baixa
al seu cor es pongué el sol
els seus ulls ja no respiren
i els seus llavis s'han glaçat.
Erta i blanca com un ciri
tot cremant els seus cabells
s'allunyà com les gavines
quan pujava dalt del cel.
De tant en tant es girava
fent-me adéu amb una mà
amb les flors de la mirada i
la cançó dels seus ulls morts.
Ahir es va morir la besàvia
l'àvia també s'ha de morir
la mort de la mare es prepara
i tu, more't pels teus fills!
La besàvia ja era morta
jo vaig veure el cos mort nu
entre els seus pits sense vida
la petjada d'una creu.
La besàvia morí blanca
sa pell blanca ignora el sol
blanca d'ànima covarda
sempre ha ignorat els colors.
Al racó de la besàvia
ara hi tinc un tros de món
que no sabia on posar-lo
ara el món s'ha fet més gros.
Ahir es va morir la besàvia
l'àvia també s'ha de morir
la mort de la mare es prepara
i tu, more't pels teus fills!
 Que jo també em faré pare
que jo també faré fills
tu pariràs nois i noies
que voldran veure'ns morir.
Jo tinc la besàvia morta
l'àvia ja s'està acabant
la mare ja ha fet sa feina
ara tu i jo hem despertat.
Jo estimava la besàvia
la seva mort m'ha entristit
trist de tan content que estava
jo esperava que es morís.
Ahir es va morir la besàvia
l'àvia també s'ha de morir
la mort de la mare es prepara
i tu, more't pels teus fills!END"}
{"prompt":"", "completion":" 
La nit estesa, neguitosa i negrejant
al meu voltant
El món s'escorre, com el vent,
sota les rodes se'n va anant
I veig que els llums dels altres cotxes
van passant
I veig al cel la lluna nada fa un instant
Jo penso en tu
en aquests moments de benaurança
Jo penso en tu
per damunt de tot el que faig, el que penso
per damunt de tot el que veig
corrent de nit dins la foscor
Velocitat em duu, felicitat meva envers tu
Però no et diré pas que t'estimo, com fan tots,
no et diré pas que he tingut llàgrimes als ulls
Únicament jo vull cantar-te una cançó
que és la cançó que tota sola em surt del cor
Jo penso en tu
penso per què no ets aquí amb mi, com altres noies
Jo penso en tu com altres nois que també ho fan
La nit estesa, al meu voltant
el món s'escorre, se'n va anant
jo penso en tuEND"}
{"prompt":"", "completion":" 
Jo sóc el cel
i la donya és la terra,
el cel i la terra
del gripau.
END"}
{"prompt":"", "completion":" 
Corria com folla, dansava molt bé
Heroica i bonica al mig del carrer
Rodava i voltava, s'omplia de vent
I reia i callava i seguia corrent
S'inflava i girava, els braços en creu
Tocava la sorra amb les puntes dels peus
I veia la lluna al bell mig de la nit
Nosaltres miràvem sense fer brogit
Era com un somni d'una nit d'estiu
M'Invitava a córrer i a dansar
Aquesta petita dansadora
Retornava a riure i a cantar
Cantant amb sa veu encantadora
estava contenta i era molt feliç
tots dos caminàvem fins al seu pedrís
de la casa blanca quan tothom dormia
quan tothom callava ella s'entristia
m'acomiadava fins a l'endemà
llavors em mirava i em dava la mà.END"}
{"prompt":"", "completion":" 
Pastorets de la muntanya
que viviu amb gran recel,
amb gran recel;
desperteu, veniu de pressa,
que ja és nat el Rei del cel.
Cap el migdia,
canta i refila
toca Pasqual,
repica el timbal:
ram pataplam,
ram pataplam;
que són festes d'alegria
Pasqües santes de Nadal.
Què és aquest soroll que sento
a aquesta hora en el corral?
espereu, que si jo baixo
sabreu qui és en Pasqual!
Ai, Pasqual, no t'enfadis,
que sóc l'àngel-colom,
que aquí vinc per anunciar-vos
que d'un pi n'he fet un tronc.
END"}
{"prompt":"", "completion":" 
(el 1899) hi havia un gran mur blanc
-nu, nu nu
contra el mur una escala – alta, alta, alta
i a terra una arengada – seca, seca, seca.
En això arriba ell (que no és ni jove ni vell)
duent a les mans – brutes, brutes, brutes
un gran clau punxegut – punxegut, agut, agut
un cordill i un martell – pesat, pesat, com ell.
 Puja l'escala – alta, alta, alta
i clava el clau punxegut – clung, clung, clung
dalt de tot del gran mur – nu, nu, nu
Amolla el martell – pesat, pesat, com ell
lliga al clau el cordill – llarg, llarg, llarg
 Baixa de l'escala – alta, alta, alta
de l'enduu amb el martell – pesat, pesat, com ell
i se'n va qui sap on – lluny, lluny, lluny
 A l'extrem del cordill – llarg, llarg, llarg
hi pendula ara – lentament, lentament
una arengada seca – seca, seca, seca
Si he compost aquesta història – simple, simple i ximple
és per fer enfadar els homes – seriosos, seriosos
i divertir tots els nens – petits, petits, petits...
Que no saben què és patir, perquè són nens petits
petits, patits... pels seus pares, clar!END"}
{"prompt":"", "completion":" 
Aquest matí
hem sentit un gran retruny,
tots hem vist amunt
i hem vist
un avioloncel
rascant la panxa del cel.
Bum barrum bum bubum bum bum bum
bum barrum bum barrum bum bum.
Tots hem dit miracle, miracle!
¿com pot ser que un borinet de plata
voli així per dins la nata?
¿com pot ser que un ocell de llautó
faci tanta remor?
Bum barrum bum...
END"}
{"prompt":"", "completion":" 
Josep i Maria
van a passejar
en una font fresca
varen reposar
Josep se la mira, 
la'n torna a mirar.
'Què mireu, Josep, 
que tant reüllau?'
'Jo miro, Maria, 
que prenyada estau!'
Josep pren la roba 
'Amor, adéu-siau!'END"}
{"prompt":"", "completion":" 
Sol de llauna, cel de glaç
dins el calaix d'un armari,
draps de dona i un infant
amb un regust enigmàtic,
ve de néixer, està sorprès,
té uns grans ulls Modigliani,
absents, tristos, verds i oberts
i una vida fins que els tanqui.
És l'home estàtic, la tristesa el té corprès,
les orenetes faran nius als seus cabells.
Quan ja té tres anys no surt
a empaitar les papallones,
quan un gos lladra no fuig
i els vestits paguen la broma,
quan la neu remou el cel,
ell la mira en lloc de córrer
i li'n queda el rostre ple
com les estàtues de Roma.
És l'home estàtic, la tristesa el té corprès,
les orenetes faran nius als seus cabells.
Més grandet troba un ocell
a sobre d'ell, a dalt d'un arbre,
ell no es mou i un excrement
li fa blanc a mitja cara,
troba la nina d'un ull
i la voldria per companya
però no la mira ni acull
i la nina se'n va a França.
És l'home estàtic, la tristesa el té corprès,
les orenetes faran nius als seus cabells.
Una noia li ofereix un clavell per la solapa,
ell se'l mira però no el pren
i el clavell se l'endú un altre,
un estiu quan ell ja és gran,
l'amor ve amb tres candidates,
ell les mira afalagat
però l'amor té pressa i marxa.
És l'home estàtic, la tristesa el té corprès,
les orenetes faran nius als seus cabells.
Un bonic dia d'abril
tot són flors i ell les olora
però surt l'amo d'un jardí
i li fa una cara nova,
descobreix que no està bé
i vol dir-ho a una senyora,
la senyora no l'entén
perquè és mestra d'una escola.
És l'home estàtic, la tristesa el té corprès,
les orenetes faran nius als seus cabells.
Han passat anys, s'ha fet gran
i assegut davant la porta
i esperant l'enterrament
d'aquell de la cara nova,
cel de vidre, lluna d'or
dins d'un caixó sense potes
jeu el cos d'un home mort
ningú riu i ningú plora.
És l'home estàtic, la tristesa l'ha matat,
les orenetes d'ell, mort, fred, han emigrat.END"}
{"prompt":"", "completion":" 
Passejant per la fageda
un diumenge al dematí
entre flors, ocells, insectes
fulles seques, xups , conills
dens ocultes d'aigua fresca i
fongs sorgits prop del camí
jo m´omplia amb la barreja
d'aire pur, sorolls furtins
sensacions i visions plenes
d'olors, de colors subtils
i una atmosfera serena
que evocava el paradís
quan...
ella, tot de cop apareix ella
fulgurant com una estrella
la més gràcil, la més bella
ve de cara, en bicicleta
l´aire absent, port de princesa i
talment una flama encesa
passa pel meu flanc esquerra
i el foc de tanta bellesa em
deixa el cos cremat i negre
sols em resta la part dreta
sana i salva... per dar guerra
pels camins de la fageda
el diumenge s´ha enfosquit
les flors, els ocells, l´arbreda
tot sembla ara mig marcit
les olors no son tan fresques
tots els colors han llanguit
ara l´aigua sembla freda
potser els fongs tenen verí
la grata sensació flaqueja
el passeig té mal seguir
vaig caient en l´evidència
que el bosc és ple de perills
però ella, altre cop apareix ella
fulgurant com una estrella
la més gràcil, la més bella
ara torna, en bicicleta
l´aire absent, nas de princesa
i aquest cop la flama encesa
passa per la meva dreta
i el foc de tanta bellesa em
deixa el cos cremat i negre
ja no tinc dreta ni esquerra
que se salvin... per dar guerra
però ara que la veig d´esquena
cap bellesa em trenca el pit
el torrat em cau a llesques
talment escorça de pi
tornen la llum, l´aigua fresca
el respir llarg i tranquil...
la fada de la fageda
és la bruixa del matí...
la bruixa del matí!
END"}
{"prompt":"", "completion":" 
Us explicarem un conte
que hi entren uns gossos,
un rei, un camp d'enciams
i un pagès.
Ai llebreta, ai llebreta.
No vols pas fugir del camp?
Ni que us vegi al meu davant.
I si els gossos del rei vénen?
Fugiré com una llebre!
I si els gossos del rei van?
Fugiré d'aquí al instant!
Senyor rei de Matalgram,
una llebre tinc al camp
que em pastura la verdura
i se'm menja l'enciam.
Què em voldríeu deixar els gossos?
Ara esmorzen...
Senyor rei de Matalgram,
una llebre tinc al camp
que em pastura la verdura
i se'm menja l'enciam.
Què em voldríeu deixar els gossos?
Ara dinen...
Senyor rei de Matalgram,
una llebre tinc al camp
que em pastura la verdura
i se'm menja l'enciam.
Què em voldríeu deixar els gossos?
Ara vénen...
Senyor rei de Matalgram,
ja no tinc la llebre al camp
no em pastura la verdura
ni se'm menja l'enciam.END"}
{"prompt":"", "completion":" 
La lluna, la pruna
vestida de dol.
Son pare la pega
sa mare no ho vol.
La lluna, la pruna
i el sol mariner.
Son pare la pega
sa mare també.END"}
{"prompt":"", "completion":" 
La Mare de Déu,
quan era xiqueta,
avana a costura
a apprendre de lletra.
Dins un cistellet
duu quatre pometes,
un bocí de pa,
també avellanetes.
En un llibre d'or
aprenia lletra
i el àngels cantaven:
gurindó, dindeta.
Feia oració
agenolladeta,
estant retirada
en una cambreta.
L'àngel hi va entrar
per la finestreta :
Déu vos guard, Maria,
de gràcia sou plena.
La nit de Nadal
sereu mare i verge,
en tindreu un fill
bonic com l'estrella.
Per nom es dirà,
per nom s'anomena,
es dirà Jesús,
rei de cels i terra.
La Mare de Déu,
quan era xiqueta,
anava a Cultura
a ser subvencionadeta.
END"}
{"prompt":"", "completion":" 
La mar es remuga i remuga l'oratge
i el vent fa que bufa i ens toa la flauta i
la barca es belluga pujant i baixant
punxegudes muntanyes d'aigua nevada.
i jo penso, però, que si fa sol
no és cap mal de morir dins de l'aigua.
Però, així mateix, timoner,
feu que arribem a la platja!
END"}
{"prompt":"", "completion":" 
Què li donarem a la pastoreta,
què li donarem per a anar a ballar?
Jo li donaria una pindoleta
i a la muntanyeta la faria anar.
A la muntanyeta no neva ni plou
i a la terra plana massís del mussol.
Sota l'ombreta, l'ombreta, l'ombrí,
flors i violes i romani.END"}
{"prompt":"", "completion":" 
La vella del fons del pou
és morta de panxa enlaire:
La vella del fons del pou
és morta mirant amunt;
la vella del fons del pou
és morta sense esperança;
la vella del fons del pou
és morta mirant la llum
a través de l'aigua.
Però els seus ossos són ben vius
sota el fang que hi ha sota l'aigua
entre closques de cargols,
d'escarabats i de sargantanes.END"}
{"prompt":"", "completion":" 
Aquí baix a l'Esquirol
n'hi havia una viudeta
que en festejava el barber
i ara estima el senyor mestre.
Apa, anem-hi tots dos
i no massa de pressa,
oh, lai là, cap a ballar!
El senyor mestre se n'és anat
cap allà a les seves terres,
però diu que tornarà
per Sant Miquel de setembre.
Apa, anem-hi tots dos
i no massa de pressa,
oh, lai là, cap a ballar!
Sant Miquel ja n'és passat
i no torna el senyor mestre:
la viuda va al balcó
i sa mare a la finestra.
Apa, anem-hi tots dos
i no massa de pressa,
oh, lai là, cap a ballar!
La viudeta puja a dalt
treu el cap per la finestra;
la viudeta fa un gran crit:
- Ai, mare, ja he vist el mestre!
Apa, anem-hi tots dos
i no massa de pressa,
oh, lai là, cap a ballar!
Baixa l'escala corrent:
- Com ho passa, senyor mestre?
- Jo molt bé, ja t'ho diré
sinó que no em voldràs creure.
Apa, anem-hi tots dos
i no massa de pressa,
oh, lai là, cap a ballar!
He estat set mesos malalt
a l'hostal de les Guinguetes-.
La minyona puja a dalt
a matar una gallineta.
Apa, anem-hi tots dos
i no massa de pressa,
oh, lai là, cap a ballar!END"}
{"prompt":"", "completion":" 
Les dotze van tocant
Ja és nat el Déu infant fill de María.
El cel és estrellat,
el món és tot glaçat, neva i venteja.
La mare i el fillet
estan mig morts de fred, Josep tremola.
Josep, poc a poc, encén allà un gran foc i els àngels canten.
Enmig de fred i neu
el foc d'amor d'un Déu els cors desglaça.
Per'xò tots van cantant:
Ja és nat el Déu infant fill de Maria.
END"}
{"prompt":"", "completion":" 
Llàgrimes i petons,
la mel als mugrons,
oh, estimada.
Llàgrimes i petons
La llet als matons,
oh, donya meva.
Llenties i cigrons,
síndries i melons,
panses i pinyons,
figues i ametllons,
espigues i troncs
alzines i oms,
cabrits i moltons,
gallines i coloms,
perdius i falcons,
prínceps i bufons,
bisbes i senyors,
laics i trobadors,
flautes i tambors,
boires i colors,
xiscles i cançons,
triangles i rombs,
bitlles i tions,
espases i bastons,
cignes i lleons...
llàgrimes i petons,
la llet als mugrons,
oh, donya meva.
llàgrimes i petons
la mel als matons.
END"}
{"prompt":"", "completion":" 
lluna, blanca, carona trista
la llum de l'alba te fa petita
lluna, lluna, lluna de l'alba
digue'm què esperes per anar a dormir
jo sé què esperes, lluna coqueta
algú que et faci d'acompanyant
que et digui coses a cau d'orella
i et prengui el rostre en les seves mans
lluna, blanca, carona trista
la llum de l'alba te fa petita
lluna, lluna, lluna de l'alba
digue'm què esperes per anar a dormir
jo sé què esperes, lluna bonica
vols que m'arribin els teus perfums
i amb els teus ulls plens de melangia
vols emportar-te'm molt lluny molt lluny
lluna, blanca, carona trista
la llum de l'alba te fa petita
lluna, lluna, lluna de l'alba
digue'm què esperes per anar dormint
jo sé què et passa, lluna estimada: el
teu cor et va enamorar de mi
però tu ets al cel i jo sóc en terra i
no veus camins que ens puguin unir
mes oh!
no et desesperis, pàl·lida lluna
jo sé un camí que podràs seguir
vés fins la vall, entre les muntanyes
i ajeu-te al riu que ell et durà aquí
lluna, blanca, carona trista
la llum de l'alba te fa petita
lluna, lluna, lluna de l'alba
en lloc d'anar-te'n, vine aquí amb mi 
END"}
{"prompt":"", "completion":" 
Et vull mossegar l'orella
i he jurat que així ho far
é però he jurat que no ho faria
sense el teu consentiment.
Eet vull mossegar l'orella i
sé del cert que així ho vull fer
vull posar-t'hi una arracada
- punt de sang - color vermell
com un granet de magrana
senyalant la teva pell:
quan la veig tan blanca i tendra
sento un bram de lleó al cor
i un augur de dentellada
com la flaire d'un moltó
(com ja saps, la teva orella
ja coneix les meves dents
però mai no l'han ferida
perquè mai t'ha semblat bé)
Si et vull mossegar l'orella
vull que amb gust t'ho deixis fer
fins i tot vull que m'ho demanis
i ho faré tan bé com sé:
foradet per l'arracada
sé que encara no el tens fet
Et vull mossegar l'orella
i he jurat que així ho faré
però he jurat que no ho faria
sense el teu consentiment.
Si et fa ràbia la ferida
fes que et sia precedida
d'un voraç penediment
si la por és per la sentida
fes que el teu dolor perduri
i tindràs un record meu. 
END"}
{"prompt":"", "completion":" 
Mama nen, mama nen, mama nen,
mama nen, gripau.END"}
{"prompt":"", "completion":" 
Mare, digues-m'ho, quants anys tens?
no tinguis vergonya, mare
fes així amb els dits
Oh, mare, corre, que t'estem esperant
va, mareta, bufona.
Mare, corre, digues quants anys tens.
Mare, mare, salero
va, que t'estem esperant.
Si no m'ho dius, mareta
no, no, no, no, no, no
no et donaré un caramel.
Oh, mare, digues, va
quants anyets tens?
Oh, mare, corre, va
quants anyets tens?
No tinguis vergonya, mare.
Fes així amb els dits.
Au, va, mare,
si ets bona minyona
digues quants anys tens.END"}
{"prompt":"", "completion":" 
Cadaqués, cada volta que et miro
que amarga que és la meva sort!
quan et veig, amor meu impossible
sento maleir-te de tot cor!
Oh, Marga que amarga que és la meva sort!
Oh, Marga tinc el cor ferit
pel teu record!
Madona antiga pagesa trista i pensativa enfront del mar
has de saber que, per malària d'un atzar.
sense saber-hi m'has ficat
en el carrer de l'amargura
m'has pres la copa de l'amor d'entre les mans
i m'has mesclat pena i dolor dins la dolçura.
Ai, amargura
serp verinosa que tortures il·lusions
fent-les passar per carrerons
exempts de somni i de record
per què
per què hauràs de ser sempre tan a prop
acompanyant, maleït sia, els meus amors?
Cadaqués, cada volta que et miro
que amarga que és la meva sort!
Quan et veig, amor meu impossible,
sento maleir-te de tot cor!
Oh, Marga que amarga que és la meva sort
Oh, Marga tinc el cor ferit
pel teu record. 
END"}
{"prompt":"", "completion":" 
Maria dels Àngels
Maria dels Àngels
reina mare dels exèrcits celestials,
majestàtica senyora del recer espiritual!
Envia'm un estol dels teus ingràvids
missatgers immaculats
que em refrenin la caiguda i
que no deixin que m'enfonsi més avall!
Perquè tinc la fe rompuda
i el meu cap carbura en va;
el meu cos es precipita
en la negrura de l'espai...
Maria dels Àngels
Maria dels Àngels
reina mare dels exèrcits celestials,
majestàtica senyora del recer espiritual!
Necessito que m'ajudis
ans que l'íncube incurable se m'endugui
més enllà
de les fronteres infernals
necessito que m'ajudis
ans no perdi tot refugi
i ja sia massa tard.
END"}
{"prompt":"", "completion":" 
Si passeu mai per davant de casa
no deixeu mai d'entrar una estona:
ens ajaurem al sol sota les branques
de la més gran de les figueres.
Ens asseurem al sol sota les parres,
o sota un pi o d'una olivera,
i deixarem que les abelles
se'ns enduguin els pensaments
al rusc
per fer-ne mel.
END"}
{"prompt":"", "completion":" 
Palpitant-me el cor incandescent
dansant-me la lava exaltada
dins les venes cavernoses.
La pètria carn
-metàl·lica musculatura
i tendons tel·lúrics-
Es manté tensa i expectant
atenta a un desig punyent
que es fa gran dins la pròpia entranya.
D'oferir el meu cos
-esfèrica i perpètua fruita
amb l'embolcall de terra
i esquelet de roca dura-
De saber-ne a través del tacte
o el contacte amb altres criatures
de la meva mateixa espècie
Sols navegar i escoltar cançons
no puc fer altra cosa
cançons que me diuen ser bella i formosa i
que no desesperi, que no em trobo sola
sols navegar i escoltar cançons
no puc fer altra cosa.
L'epidermis anhelant
vibrants les antenes nevades
amb què escolto les veus del cosmos.
Llenço el meu clam
-estela de ferums vibràtils
i ultrasons hermètics
que tan sols flairen els altres-
I forçant el pulmó vegetal
prement-me d'instint el magma
amb els set ventres oceànics.
Faig que el meu cos
-ingràvida i rumbosa esfera
sense cara sense esquena
i sense extrems innecessaris-
Sobruixi de tanta vida
i es queixi i s'escruixi i
s'esqueixi i menstruï lava
Sols navegar i escoltar cançons
no puc fer altra cosa
cançons que me diuen ser bella i formosa i
que no desesperi, que no em trobo sola
sols navegar i escoltar cançons
no puc fer altra cosa.
END"}
{"prompt":"", "completion":" 
Bum bum bum bum bum,
Serà mesquineta?
Bum bum bum bum bum
O serà mesquí?
Ding dong dodoridondong
Dodoridonddong dodoridundeta
Ding dong dodoridondong
Dodoridondong, ha estat mesquí!
END"}
{"prompt":"", "completion":" 
Noia de porcellana
buscava una ànima dintre teu
i això era com buscar
papallones blanques damunt la neu.
Noia de porcellana
la teva entranya és plena de vent
una brisa de maig
amb pètals de rosa és aire innocent.
Noia de porcellana
tot el teu cos és un recipient
a punt de ser omplert d'aigua
i posar-hi un lliri quan ve el bon temps.
Noia de porcellana
buscava força en el teu parlar
i això era com buscar
papallones blaves damunt la mar.
Noia de porcellana
d'una mirada et van trencar un braç
semblaves indignada
com una santa sense beats.
Noia de porcellana
tota ets fràgil que t'has tancat
sota d'una campana
que sona dolça i és de cristall.
Noia de porcellana
buscava llum en la teva pell
i això era com buscar
papallones d'aire allà on bufa el vent.
Noia de porcellana
tens la mirada ben transparent
la pell de cel·lofana i
la carn translúcida i repel·lent.
Noia de porcellana
què vols que et donin no donant res
ets freda i inhumana
et preocupes de cinc a set.END"}
{"prompt":"", "completion":" 
erts els ulls, ja cecs de vida
desincorporant-se del seu cos extint
Nostr'Ena, solt, s'incorporà incorpori
braços en creu diagonalment
com un gegant mag-nan mai més visible-
prement contra natura el puny esquerre
estesos com estels els altres dits
de dret al cel:
Niupura
la seva santa, alga pia, paradisíaca
veient des del jardí sagrat com ascendia
de desintegració integrant-se
i expandint-se- l'intangible
cos anímic de l'amant, l'amat espòs
el seu braç pur, immaculat
i d'amor santificat pel vi més dolç
adreçà en son element:
Netura
i quan la punta dels seus sacres dits
essència d'imantats vitralls
tocà la punta d'aquells altres dits
pignorats en catedral
el dret tocà la dreta -netura de natura-
i és dit que ara i per sempre renaixia
la unió de dualitat triangulada
llindar enllà de l'espai-temps
Nuún:
u per un instant etern
END"}
{"prompt":"", "completion":" 
deu-me sal deu-me sofre i carbó deu-me foc deu-me sang i bon vi deu-me sexe... i apagueu el llum heus aquí l'occident un plat excel·lent pel dinar del diumenge dia del senyor que se'l menja
END"}
{"prompt":"", "completion":" 
Ora Catalina,
ora que el sol surt,
ora cristal·lina,
Ora tu.
Or, incens i ciris,
flor de Jericó,
obre't com t'obries hora fou.END"}
{"prompt":"", "completion":" 
tinc una orenella al cap i tinc un gladiol al cor l'orenella el nord perdria si la flor no irradàs però la meva flor es moria si el pagès no la regàs.
END"}
{"prompt":"", "completion":" 
Quan un foc indòmit
ens abrusa el cor
no hi ha cosa que ens aturi:
l'ou funciona sol.
Dintre seu mini-minúcies
que hi barbullen en estol
poc a poc mouen la cua i fan
pruïja i desconsol.
De cop, sona l'orgue
dins la seu del cos:
És el toc perquè bellugui
l'espermatozou.
Que amb l'albat vestit de nuvi
-no s'oblidi el ram de flors
submergit dins el diluvi blanc
inundi l'altre cos.
I, gran as del vòmit
sense fer renou
no fent cas de les disputes
deixi enrere el vol.
No es distregui de la ruta
ni s'espanti d'anar sol
que s'endinsi per la gruta gran
fins al rovell de l'ou.
Que, llevat l'anònim
descobrint-se el nom
toqui els vidres amb els nusos
i demani lloc.
Quan la porta obri la núvia
i entrin ell i el ram de flors
que la besi dins del nucli groc
dient d'aquí no em moc
Ja des d'aleshores
i per fer-se el sou
-el destí no admet excuses-
omplirà el seu rol.
Menjarà com una truja
fins a créixer com un bou
a redós d'aquell refugi dolç
no hi neva ni plou.
Mentre el foc, recòndit
sigui dins el cos
res del món ja no l'atura:
L'òvul es fa gros.
I quan, ja una criatura
vulgui eixir per prendre el sol
tornarà a moure la cua per
passar del vuit al nou.
END"}
{"prompt":"", "completion":" 
El meu cos -per les coses
se'n va de mi, com qui es desfà
de noses -o de roses-
del que és seu i que amb tot ell no pot esperar
i que li suplicaria -furtivament se'n va,
per una impaciència ardent de les coses.
Resta el misteri d'ell
-si cobrint l'adúltera fuga,
transparent del tan bell
silenci de sa forma al lluny, encar poruga
d'ésser suspesa a mi -cos, infidel novell,
talment doble de mi com jo sóc simple d'ell!
Distància, presència
foses sobre el vivent cristall
d'una dura imminència!
De retorn? ¿De refugi encara més avall
en un futur de coses -cos, oh car al treball
de comprendre't absent, de servir ta presència?
Però més -què en saps tu!-
al callat pensament que et mira
i t'ama dolç i nu,
quan a son aigua, on tota realitat expira,
t'aboques las -de pas potser- però segur
en ta set i en l'esquerpa complaença.END"}
{"prompt":"", "completion":" 
Un cop més seré enganyat
i essent darrer i per sempre més
aquest engany definitiu
serà coixí del més amarg dels desenganys
i desenganyat i enganyat
tan aviat podré per fi passar d'enganys
com camuflar-me en el mal pas
empastifant-me d'enganyifes.
Ja mai sabreu què hi ha de cert en el que dic
ni mai sabreu si sóc sincer i sencer del tot
i si sóc part, carapartit
de fraudulenta partitura.
Tan aviat heu de pensar que el mot és fals
quan el meu cor s'arrisqui a obrir-se sense mida
com que paraules d'home honest esteu fruint
quan un verí de falsedat us administri
i amb tot, jo sé que si refila el rossinyol
a mitja nit
pel dolor serà consol
tant si és veritat com si és mentida
carrossa de les històries
arria el carro que aquí no ens volen
bagassa, trasto, cul d'oca
per què remenes si no t'escolten?
Carrossa que duus penjades
tantes esperes desesperades
desferra, que ningú aguanta
tanta quincalla d'il·lusions vanes.
END"}
{"prompt":"", "completion":" 
hi ha coses que, quan passen, passen
tant si ens agrada com si no
simplement passen i quan passen
no hi podem dir ni sí ni no
no hi podem res, sinó acceptar-les
perquè les coses són com són:
no com volem més tal com ragen
del broc de l'esdevenidor
per què fer res, si tot és, Carme
el resultat d’una equació
per què fer res, si tots els actes
un sol instant toquen a fons
i després... foren; ja no són?
el que per un pot ser bonança
per l'altre és causa de dolor
i si així és —que no és pas d'altra—
a què buscar-hi solució
pots fer-ne cas o pots passar-ne
per no ser fruita de corcó
però ni en un cas ni menys en l'altre
trauràs mai gat d'allò que és gos
per què fer res, si tu ets, Carme
cap i casal d'ordinadors?
per què fer res, si mai no et manca
ni un fútil bit d'informació
i quan dius ase..., ase som?
END"}
{"prompt":"", "completion":" 
Oh, digueu-me, criatures,
ceps ben arrelats que us heu begut l'enteniment,
si no seran sants innocents
els escorçats que res no saben
d'aquells tresors que el fons del mar guarda per ells?
Digueu també si, per fortuna,
no pot ser dels benaventurats
aquell esqueix que ni com tronc no ha somniat
trobar una perla de ventura
en la tenebrosa freixura d'algun peix?
Oh, perla encisada!
Perla buscada durant tant
i tant de temps!
Qui hauria mai imaginat
descobrir nu el tu orgull
entre les roques desgrenyades
per la sal del mar (mediterrani)
i la vent (la tramuntana)?
Perla trobada finalment,
ara que et tinc -dolça presència!-
davant meu he d'acceptar-te l'existència
però forçat m'és reconèixer
-mal que em dolgui amargament-
que ets l'esguerro inaccessible
d'una burla
que l'atzar m'ha volgut fer
i que, per tant
mai no et tindré.
Digueu-me doncs, soques prudents
si per ventura no és el més desventurat
aquell que perseguint el somni fugisser,
s'esqueixa ans no s'aixeca
perquè vol no té.
END"}
{"prompt":"", "completion":" 
Si amatent, quadrat i ferreny
trepitges fort el teu terreny.
Si cada ull teu és un pedreny
que expressa rauxa contra sent.
Si com un gran vent caribeny
la  vida t'empeny i t'empeny
sense que t'aturin crit ni reny
ni aquell viarany que s'estreny
o el verger que es torna areny.
Si has lluitat contra el desdeny
des que deixares el preny
potser et dius Jaume Quadreny.
Mes si un maleït vent ferreny
talment un tifó caribeny
un bon matí se't menja el seny
i, ja afartat de tant de reny
tanta immundícia i tant desdeny
el cor dolgut, fet un pedreny
sentint que el marge se t'estreny
veient que el quadre de terreny
Sota els teus peus és un areny
i guiant la rauxa que t'empeny
fas enrere el camí del preny
potser et dius Jaume Quadreny. 
END"}
{"prompt":"", "completion":" 
Com se't fan lentes les hores!
Com se't fan grisos els pensaments!
Se't va endolcint la memòria,
se't va fent patent l'avorriment.
Tens en un racó de terra
la burilla humida encesa
d'una cigarreta eterna
viscuda un instant
Pots seguir el fum com s'enlaira
pots mirar-la, trepitjar-la
escopir-la, esmicolar-la o
pots deixar-la estar
Com d'aquelles parets altes
se'n va fent la teva habitació!
Com d'aquelles quatre barres
se'n fan els barrots del teu balcó!
Tens enfront homes que riuen
que enraonen, que somnien
criden, beuen, o caminen
com óssos tancats
Pots mirar-los i admirar-te
pots sentir-te com a casa
i oblidar que el temps no passa o
bé pots girar el cap
Com, però, els somnis s'apaguen
i com els moments es fan moments!
se't van entumint les natges,
se't va omplint el cos d'ensopiment.
Tens un banc estret de pedra
on no hi cap ni cul ni esquena
on la tripa s'hi humiteja i
s'hi refreda el cap
Pots pensar coses boniques
jeure, seure, no adormir-te
estar dret i fer el sofista o
anar amunt i avall
Com la ignorància se't menja!
com la ment s'embruteix lentament!
Sols inconscientment esperes
el que desesperes conscientment!
Tens unes ratlles a terra
rectes, llargues, travesseres
Tens les quatre barres fredes
i uns tubs rovellats
Pots comptar-los, pots tocar-les
resseguir-les, netejar-les
buscar merda per tapar-les
o intentar el descans.
END"}
{"prompt":"", "completion":" 
RODOLFO
RODOLFO
Oh, quina mà tan freda…!
Deix que jo li doni abric.
Què vols, què cerques?
De nit, poc discerneixes.
Però per fortuna
Avui és nit de lluna,
i aquí, la lluna, mai dóna l’esquena.
Espera, no te’n vagis,
I en un plis t’explico coses:
qui sóc, què faig i com vibro…
Mola?
Qui sóc? Qui sóc? Un mer poeta.
Què és el que faig? Escric.
Com sobrevisc? Visc.
Sent pobre, reparteixo
a tall de gran senyor
flors i alquímies d’amor.
I de relats quimèrics
i jocs imaginaris,
d’això, en sóc milionari.
I sé que ara m’ataquen
atrets pels meus joiells
dos lladres: els ulls bells,
ulls que han entrat amb tu
fent que el somni més fi
i el desig més rotund
de sobte es tornin fum!
Però el furt ben poc importa:
en entrar tu per la porta,
dins meu s’hi ha fet la llum!
Ara que jo m’he buidat,
et toca a tu. Xerra, garla.
Qui ets?
Quin fat ens amagues…?
END"}
{"prompt":"", "completion":" 
La pedra és un àngel que dorm a la Terra
L'àngel una pedra que desperta al Cel
 Apaguem els ciris de l'altar i les llànties
penjades a les naus dels temples que
des de la terra naveguem pel cel com
les naus pel mar, amb el llum encès com
si sempre fos de nit: la llum de la veritat
il·lumina més que els ciris i les llànties
enceses. Alcem-nos i apaguem les flames
que han cremat cabdells de ble en
muntanyes de cera i en riuades d'oli,
però no temeu, que Déu no és dintre
els temples, sinó els temples dintre Déu.
La pedra és un àngel que dorm a la Terra
L'àngel una pedra que desperta al Cel.
Petgem els graons de l'escala de la vida,
com qui salta dins el cup amb els peus
morats pel most de la verema, i munyint
amb els peus el raïm, com les mans
munyen les vaques i les cabres, fem
rajar escales avall el vi de la collita.
enviem un bes com qui envia l'esperit
arrencant-se'l del cos i oferim el cor,
com qui s'arrenca el cos de l'esperit,
que l'altra vida no és com aquesta, que
a més de ser tan trista, ens l'hem de guanyar.
La pedra és un àngel que dorm a la Terra
L'àngel és una pedra que desperta al Cel.
Puguem, a toc de trompeta, no per
guanyar la glòria del Cel, sinó per
abastar-la amb les mans des de la Terra,
com si el Cel fos l'arbre i la glòria el
fruit de la tardor de la vida madurat a
la branca de la mort. Des del turó de
l'home albirem més enllà de les muntanyes llunyanes del bé i del mal,
com qui mira i escolta l'horitzó, senyalat,
pel cant més llunyà dels galls, que es
responen els uns als altres.
La pedra és un àngel que dorm a la Terra
L'àngel és una pedra que desperta al Cel.
Baixem del turó de l'home muntanya
avall, tocant la trompeta d'or i l'or de
la trompeta, com qui baixa del
Montseny tocant el corn, al graó de les
valls de les bèsties que corren i pasturen
entre les plantes, anunciant-los la
veritat i la llibertat, com si amb l'or del so
so de la trompeta, ens poguéssim
entendre. Oh, bèstia, ànima germana,
amiga, enemiga o esclava nostra, jo et
dic: bèstia ets, home seràs.
La pedra és un àngel que dorm a la Terra
L'àngel és una pedra que desperta al Cel.
Baixem amb la veritat i la llibertat, com
si a cada mà portéssim una atxa encesa
com el so de l'or de la trompeta, a
il·luminar les tenebres dels protozous
que viuen a la sang dels homes i les
bèsties, com els peixos dins de l'aigua,
encenent el foc de la febre que crema
la carn, que inflama el cap amb el
desvari, quan el malalt vomita la realitat
amb imatges, com els aliments mal païts
que tornen a la boca.
La pedra és un àngel que dorm a la Terra
L'àngel és una pedra que desperta al Cel.
Baixem al fons de les valls de les
muntanyes fins on neixen les arrels,
com si féssim ressonar els filons d'or de
les mines, entre els arbres, les mates i
les herbes, que en les bardisses es
barregen les unes amb les altres, com
el cant dels ocells en ser canten tots
alhora, per tal que, escampant el si de
les trompetes així com el pagès escampa
les llavors, el so de l'or els anunciï que
els fills de la Terra seran àngels del Cel.
La pedra és un àngel que dorm a la Terra
L'àngel és una pedra que desperta al Cel.END"}
{"prompt":"", "completion":" 
El cor m'està sagnant, amant (-mentida!).
el joc dels dos amants m'ofèn (-mentida!).
ja fa més de mig any, amant (-mentida!)
que ens estàs enganyant ensems (-podrida!).
No diguis la veritat mai més, amiga
perquè ja és massa tard i no cal dir-la
jo et sé la veritat per les mentides
i així com més ne dius més bé t'expliques
per això t'estimo tant, amant (-mentida!)
perquè -com se sol dir, (i no és per dir-ho)
mentida és a salut remei maligne
i qui l'ha dita un cop ja mai se'n lliura.
END"}
{"prompt":"", "completion":" 
per la carretera de Terrassa
passa un carro carregat de rocs
té una roda rovellada
l'altra rasca amb els barrots
i el soroll de l'eix quan roda ės
un grinyol que pot fer riure els morts
el marrec que arria el carro
duu el renom de rei del roc
rolIo roc (roc roIlo roc -senskà!-)
rolIo roc (roc roIlo roc -senskà!-)
rollo roc és el que es porta
perquè és el més fort
rollo roc és el que es porta
a vida o mort!
va seguint la línia recta
que li marca el cavall blanc
duu un sac d'herba de la bona
perquè voli com el llamp
i a l'esquena una guitarra i
mentre fueteja va cantant
fot-li vara, fot-li vara
ets el rei del roc
fot-li vara, fot-li vara
fins a treure foc
rolIo roc (roc roIlo roc -senskà!-)
rolIo roc (roc roIlo roc -senskà!-)
rollo roc és el que es porta
perquè és el més fort
rollo roc és el que es porta
a vida o mort!
END"}
{"prompt":"", "completion":" 
És el dia de la rosa i
m'ha sorprès sol sol solet
no sé on ets, vine'm a veure.
ning, m'he fet amb una rosa
nang, tronada tradició
però en fi, he d'entregar-la i
t'ha tocat ser el meu amor.
Per poder entregar una rosa he
fet memòria dels meus flirts
fins a cent toqui a qui toqui
i a tu t'ha tocat el cent.
Entre els dits et tinc la rosa
vam ser al llit un temps molt curt
però ets francesa, ho juraria
sols tinc tres records de tu.
Tres colors i ara una rosa
color blau d'alguns petons
color blanc de bufetades
i el color roig del rencor.
No et mereixes tu la rosa
princeseta del meu cor
però ets el flirt cent de ma vida
i aquest cop has tingut sort.
Llençaré enlaire la rosa
per si el vent te la vol dur
lisa? bet? no, elis, elis
ja mai més pensaré en tu.END"}
{"prompt":"", "completion":" 
És el dia de la rosa i
m'ha sorprès sol sol solet
no sé on ets, vine'm a veure.
ning, m'he fet amb una rosa
nang, tronada tradició
però en fi, he d'entregar-la i
t'ha tocat ser el meu amor.
Per poder entregar una rosa he
fet memòria dels meus flirts
fins a cent toqui a qui toqui
i a tu t'ha tocat el cent.
Entre els dits et tinc la rosa
vam ser al llit un temps molt curt
però ets francesa, ho juraria
sols tinc tres records de tu.
Tres colors i ara una rosa
color blau d'alguns petons
color blanc de bufetades
i el color roig del rencor.
No et mereixes tu la rosa
princeseta del meu cor
però ets el flirt cent de ma vida
i aquest cop has tingut sort.
Llençaré enlaire la rosa
per si el vent te la vol dur
lisa? bet? no, elis, elis
ja mai més pensaré en tu.
END"}
{"prompt":"", "completion":" 
N'és Olivella una vila molt bella,
hi ha una donzella que a mi em fa penar.
Dic: «adéu, vila...», dic: «adéu, nina...»
Tu n'ets la causa que me'n tinc que anar.
Jo en vaig i en vinc per la vora, vora de l'aigua.
Jo en vaig i en vinc per la vora, vora del riu.
Els vostres ulls, vostres cabells i orelles,
pits i mamelles me'n tenen lligat.
Dic: «adéu, vila...», dic: «adéu, nina...»
Tu n'ets la causa que me'n tinc que anar.
Jo en vaig i en vinc per la vora, vora de l'aigua.
Jo en vaig i en vinc per la vora, vora del riu.
Quatre vegades la'n só demanada,
quatre vegades me'n só dit que no.
Quatre vegades, quatre carbasses.
Déu me'n conservi tan bona llavor.
Jo en vaig i en vinc per la vora, vora de l'aigua.
Jo en vaig i en vinc per la vora, vora del riu.
I en arribar dalt del pla de Corbera
miro endarrere i em poso a plorar.
Dic: «adéu, vila...», dic: «adéu, nina...»
Tu n'ets la causa que me'n tinc que anar.
Jo en vaig in en vinc per la vora, vora de l'aigua.
Jo en vaig in en vinc per la vora, vora del riu.END"}
{"prompt":"", "completion":" 
La mar al lluny ja dorm
i l'aigua al port té son
però el cel no té pas sort
avui al cel hi ha mort.
Amb sis boques de plor
i amb sis vestits de dol
l'Óssa Major duu el mort
s'ha mort l'estel del pol.
Un globus gros vermell i groc
a estrelles velles ven consol
la pruna duu una rosa al cor;
ha fet l'amor amb un bruixot.
Ara cap llum ja no és encès
sols lluny, del far, ve un lleu reflex
la nit és negra com un res
la calma et manté el cor suspès.
El vent del vespre s'ha aturat
i els ulls del cel s'han apagat
fent callar els crits del campanar
només se sent respirar el mar.
Ara és quan malparleu de mi
quan els fantasmes van de nit
per vora el mar fent por de crits
als esperits ebris de vi.
Ara és quan les consciències brutes
són perseguides per les bruixes
corrent amb la cua entre cuixes
entre uns grans dits que les acusen.
Ara és quan quinze ombres de frares
van enfollides per les platges
fugint dels monstres i fantasmes
que se'ls pengen a les sotanes.
I és quan s'escapen els pingüins
deixant convents on mans i dits
busquen la carn, cerquen els pits
i es mouen com mals esperits.
També és quan els avars de lucre
s'inquieten i es trabuquen
perquè deu milions d'ulls escruten
fent insegures les fortunes.
I és quan al mar els mariners
perden el nord, van de través
perden l'amor, port i diners.
És quan el món roda al revés.
La nit s'ha eixugat les llàgrimes
i el seu gat negre ha tancat els ulls.END"}
{"prompt":"", "completion":" 
oh, tu, ventre de tots nosaltres
claustre angelical on
abrivat el cavall blanc de nostres gens
clavà Sant Jordi les seves llances
tros estimat i fecund
on el sant deixà plantades
cascuna de les seves ànsies
cascun dels seus alens vivificants
cascuna prodigiosa flama
dolça oceania anatòmica
on fórem miraculosament concebuts
espai de concreció amniòtica
on escalàrem el nou des del buit
eixint a tu del no-res…
per venir a ser, tan sols
ressò microcòsmic d’un gemec
a penes res —o res més— que un segell imprès
en un sospir de matèria
prodigiosa solució col·loïdal
en plàcida cavitat uterina
que ens mantingué a redós del món
mentre, ja concebuts, germinàvem
orri on els ramats de cèl·lules de cascú
—cascun de nos— trobaren llit i taula parada
i palla fresca per rebolcar-se i clonar
i repartir-se funcions i organitzar-se
fins a completar-nos
decisiva matriu d’una primera forma
motlle primordial de nostre primer encaix
combinatòria de dues memòries
en lúdic intercanvi de cromos elementals
arxiu central on el punxó del temps
esgrafià amb exactitud
l’instant precís de nostre esclat:
nostre sexe, nostre nexe, nostra història
la poncella de nostra raó inicial
bufolla de tenebra atàvica
generadora de membranes preconscients
líquid bressol dels òvuls quàntics
prenyats amb nostres clares i nostres rovells
ous destinats a rompre dins tu
per fer-nos n’eixir
per dar-nos a llum
a vida compartida i agermanada
a variables externes inesperades
sí, tu, causa comuna ineludible
mare indiscutible
creadora afable dels nostres dies
els nostres àmbits, les nostres llums
tutora generosa que ens has granat el camí
ens has protegit del llop
i ens has dat sòl…, solidesa…, consol…
i bones raons per créixer
sens penedir-nos del néixer
verger il·luminat i exclusiu
lliurat a un sol llaurador
a una sola collita
que assadollares amb l’aigua del teu pou
nou som nos
i mai no hem estat ni pocs ni molts
per no cabre —tots— a xopluc del teu ràfec
espai on mai s’hi ha deixat veure el fibló
d’un refús punyent, un dolorós menyspreu
santa santíssima màniga ampla
capaç d’harmonitzar tostemps
nou universos mal vertebrats i a fe que diversos
a l’entorn d’un sol sol central
un sol cor, un sol nucli gravitacional
que ha fet de tu, mà magnànima, mercè vera:
has dat i has dat —sens mai donar-te—
i sense adonar-te’n
has cultivat en tu l’ull nu de la primavera
oh, sí, tu…, mare, ventre
centre d’on sempre se’n surt
ans mai s’hi entra:
la quieta rosa de nou vents
que omple d’orgull el teu melic
(bulb de ja —sí, ja!— noranta primaveres
—íntim crit secret compartit amb filles, fills
nétes, néts… i besnéts i besnétes—)
multiplica mai per sempre
(poema de nou estrofes
de nou versos
per una vida plena de nous
nou prenys, de nou mesos
nou fills —nou nous éssers—
nou àlbum familiar…
vuitanta-un versos, dedicats
que amb aquests i el que ve ara
fan els noranta clavats: felicitats!)
END"}
{"prompt":"", "completion":" 
Sant Josep i la Mare de Déu
feren companyia bona;
partiren de Natzaret
matinet a la bon hora.
Dondorondon,
la Mare canta i el Fillet dorm.
Fan a peu tot el camí,
reposant-hi alguna estona;
quan arriben a Betlem
ja tothom tanca les portes.
No han trobat posada enlloc
perquè els veien massa pobres;
se'n van a un barraconet
fet de jonc i fet de boga.
Sant Josep va a cercar foc
pels voltants d'allà i no en troba;
mentre ell és a cerca foc,
Jesús neix dintre la cova.
En tornar de cerca foc
Sant Josep l'Infant adora
i ell que sí, es posa a cantar
amb la veu molt tremolosa.
La Mare de Déu li diu:
- Vós, Josep, heu tornat jove!
- Ai, Maria, m'ho fa fer
vostre fill que m'enamora.
Resplendent és com un sol
i brillant com una aurora;
és petit i és eixerit
i flairós com una rosa.
Sant Josep i la Mare de Déu
feren companyia bona;
partiren de Natzaret
matinet a la bon hora.
Dondorondon,
la Mare canta i el Fillet dorm.
Non, non, non,
el nen Jesús té son.
END"}
{"prompt":"", "completion":" 
1ª PART: LA NIT
Llum als carrers, de colors,
campanetes i estrelles,
cançons i nadales que s'emporta el vent
pels racons dels carrers plens de gent.
Lluminosa nit de Nadal!
Panderetes, simbombes,
trompetes de festa, barrets de paper,
grans bigotis postissos, disfresses
i gresca guitarra i timbal.
La joiosa nit de Nadal!
Amb el pas vacil·lant, la trompeta a la boca
i l'ampolla a la mà, de conyac, tot tocant,
tot bevent, caminant solitari i vaiver
per les Rambles avall.
La serena nit de Nadal!
I heus aquí la baralla!
La dona que enmig del carrer vol que torni
a la casa el marit i no es gasti els diners
convidant embriac els companys a xampany.
L'amigable nit de Nadal!
I heus aquí les riuades de gent que només
perquè avui és Nadal s'han llançat al carrer
disfressats, fent soroll i cantant i cridant,
i els petits com els grans.
És la plàcida nit de Nadal;
I heus aquí com les meuques guarnides de festa
quan entren i surten, avui més que mai,
de les habitacions van cantant,
les cançons del Sud de Nadal!
I del que era la Fira de Santa Llúcia,
les branques d'avet i de grèvol i els trossos de pi,
ara en resta sols una foguera
a sota de la catedral.
És la santa nit de Nadal!
Una cega velleta s'hi acosta i s'adorm
i una dona gitana hi apropa la cara i les mans
dels seus fills que gemeguen
de fred i de gana
en la clara nit de Nadal!
Mentre el fum se'n va ple de guspires
i mentre un caixó vell s'enfonsa en el foc,
grups de gent que han anat a l'església
se'n van cap a prendre turrons i xampany.
Són poquets que ja tornen de la missa del gall.
Aquesta és la nit de Nadal!
2ª PART: EL MATÍ
Tímid, sortirà el sol
i el gall ja haurà cantat durant la missa
 d'ahir a mitjanit
quan els infants i els vells dormien.
potser, si hi ha sort,
l'acollirà un tapís blanc de neu festiva
que la gent gran, ahir,
sentí com queia lenta en volves molt petites.
Sortirà el sol, silent,
i buscarà els forats de les persianes
i els ulls adormits
que s'han tancat de matinada
ulls morts de la gent
que s'han passat la nit de 'tasca' en 'tasca'
els buscarà en el llit
i els homes es regiraran tibant les mantes.
Despertarà el Nadal
però els homes no podran alçar la testa
tothom, dut pel son,
ignorarà que sense pressa,
tot sol, un bon jai
se'n va petjant la neu blanca vers l'església
i no sabran, tampoc,
que el bon Nadal s'espera ha temps a la finestra.
Qui sap si algun infant
s'aixecarà i veurà les cases blanques
i amb crits, molt content,
ho anunciarà als germans i als pares
«hi ha neu!» —cridarà
i els germanets correran a la terrassa
mentre que els grans, també,
per fê'l callar voldran tirar-li una sabata.
Potser tots els infants
sortiran gairebé sense vestir-se
allà on la neu
serà més blanca i més bonica
i el fred que farà
no el sentiran quan veuran que la joguina
serveix per fer combats
fins que s'aixeca el pare, l'àvia o es trenca un vidre.
Uns ninots fets de neu
escoltaran la veu de les campanes
que molt de matí
criden a missa les criades
que amb fred, potser amb vent,
caminaran arrambades a les cases
des d'on rebran, d'un tir,
la bola blanca que un infant haurà tirada.
Més tard, l'olor del gall
s'escamparà pel pis i per les cambres
i el nas de tothom
s'eixamplarà d'un cantó a l'altre
mentre que somriuran
i obriran les parpelles ensonyades
i diran, poc a poc:
per fi Nadal! a veure què ens duran a taula!
END"}
{"prompt":"", "completion":" 
Amb les sabates descordades
sense mitjons als peus
amb un barret de palla al cap
ple de botons
he anat a seure al jardinet dels lliris
en espera del bon temps.
Anava per la regadora de zenc
que es mor de set des de l'estiu
però en decantar el cos de la cadira
se n'han anat tots els botons
i m'he posat a riure
de tan babau com sóc.
El terra ple de botons blancs
el sol encara fresc i l'aire fi
com una manda i com una son
m'han fet posar malalt de poesia
us pensareu que és tot mentida
i jo no us diré ni sí ni no.
Només m'he tret una sabata
perquè se m'ha adormit un peu
i ha vingut una mosca
segurament la del bon temps
i m'ha semblat significatiu
i m'he posat content.
Diria que ja som a la Primavera
perquè sento l'olor que fa
i és l'hòstia de bonic el terra ple de
botons
els cucs de Sant Antoni
el peu adormit al sol
la regadora i les herbes del jardí.
Però quina por si vingués algú
i em trobés adormit el peu
i tots els botons per terra
i la sabata i la regadora de zenc
i sense mitjons
el barret al cap tot ple de botons.
END"}
{"prompt":"", "completion":" 
sol solet vine'm a veure vine'm a veure sol solet vine'm a veure que tinc fred
END"}
{"prompt":"", "completion":" 
Súnion! T'evocaré de lluny amb un crit d'alegria,
tu i el teu sol lleial, rei de la mar i del vent:
pel teu record, que em dreça, feliç de sal exaltada,
amb el teu marbre absolut, noble i antic jo com ell.
temple mutilat desdenyós de les altres columnes
que en els fons del teu salt, sota l'onada rient,
dormen l'eternitat! Tu vetlles, blanc a l'altura,
pel mariner, que per tu veu ben girat el seu rumb;
per l'embriac del teu nom, que a través de la nua garriga
ve a cercar-te, extrem com la certesa dels déus;
per l'exiliat que entre arbredes fosques t'albira
súbitament, oh precís, oh fantasmal! i coneix
per ta força la força que el salva als cops de fortuna,
ric del que ha donat, i en sa ruïna tan pur.
END"}
{"prompt":"", "completion":" 
Érem nosaltres
amb la nit dins les copes.
¿Recordes? Ebris
estranyament, parlàrem
de vida per més vida.
END"}
{"prompt":"", "completion":" 
TAMA-NO-O
Fil de maragdes,
ànima, fil de somnis!
Si et trenques, sigui
com en un rapte, l'últim,
més dolç, de la memòria.END"}
{"prompt":"", "completion":" 
Eugènia,
diré llimones, pomes, rosades, roses, sal i petxines,
i es pensaran que passes entre els jardins i l'onaEND"}
{"prompt":"", "completion":" 
Taxista, porta'm al cel
és que busco feina i potser al cel n'hi haurà.
Ja la terra és plena de plegats de mans!
Vull veure si té sant Pere
un racó per escombrar
algun núvol que es desinfli
o algun sant per raspallar
una porta que grinyoli
o un cargol per cargolar
qualsevol pany que no s'obri
o quelcom per adobar.
Taxista, porta'm al cel
és que busco feina i potser al cel n'hi haurà.
Si em moro de gana, igual hi hauré d'anar!
Potser el cel no tindrà feina
però tindrà un bon tros de pa
ben untat amb tres tomàquets
i un tall de pernil serrà
i un bon tros de bon formatge
i un bon vi per refrescar.
Potser al cel no tindran feina
però em sabran orientar.
Taxista, porta'm al cel
és que busco feina i potser al cel n'hi haurà.
Si no, puc buscar el meu àngel guardià.
Ja fa temps que no sé on para
ni tampoc sé on se'n va anar.
Ja fa temps que em desempara
i no sé quan faig pecat.
No sé pas per on s'amaga
però en el cel me'l trobaran.
I si em moro sense feina,
ell responsable en serà.
Taxista, porta'm al cel
és que busco feina i potser al cel n'hi haurà.
Si tampoc no en tenen, provarem a baix.
A l'infern hi ha les calderes
potser s'han de netejar,
potser s'han de fer fogueres
o els pecats s'han d'arxivar.
Potser allà entre els dimonis
faré bones amistats
i llavors quan demà hi torni
tindré un lloc privilegiat.
Taxista, porta'm al cel
però diga'm quant costa ja per endavant.
Només tinc set «peles» i dos tristos rals!END"}
{"prompt":"", "completion":" 
si amb les mans el creador
pastant fang fa les imatges
i alenant encén els cors
bé podrà fer viure somnis
com per art de màgia
si amb el verb el creador
trenca l'ou de la ignorància
perquè el seny emprengui el vol
bé podrà dir les paraules
d'un amor fantàstic
si amb enginy el creador
fa feliç el breu contacte 
entre un insecte i una flor
bé podrà obrir alguna porta
per tornar a la infància
(ah
si tant sols ens fos dat)
transpassar...
traspassar el subtil encant
que els seus ulls, mirant
propaguen
traspassar-lo sense estralls
per no dissipar el miratge...
END"}
{"prompt":"", "completion":" 
Així en el cel com en la terra
un forat negre és un traw k'atraw
i penetraw el mew misteri.
És impossible resistir-te al seu reclam
i no deixar-se seduir per l'encanteri
de no saber si dins hi ha un llit amb llençols blancs
o una olla d'àcid que dissol os i consciència.
No cal dir que no té fons ni costats
ni cap mesura o cap contorn que el defineixi
és un no-res on el possible tot hi cap
i deixa el cap imaginar-se'l com li sembli.
És impossible no cedir fins ser xuclat
per comprovar fins a quin punt s'encerta o erra
sobre els plaers imaginats del penetrar
i sentiments acollidors del ventre negre.
No cal dir que el risc, la por, la novetat
no fan sinó augmentar el desig que es desenfrena
les ganes de buidar-s'hi a dons per deixar anar
l'esclat d'un núvol blanc en la negrura espesa.
Així en el cel com en la terra
un forat negre és un traw k'atraw
i penetraw el mew misteri.
 
END"}
{"prompt":"", "completion":" 
Tres trenta-tres, tres
igual a nou:
Petit crani vegetal
Tuïtiu hostal
d'un cervellet de noguera.
Arbre que amb l'esqueix
de novetat
de cascuna de ses nou
noranta-nou nous
intil·la una pensa entera.
Pensa que amb els sis
seixanta-sis sis
amb què respon
quan de si s'adona
confirma que ciència impera.
END"}
{"prompt":"", "completion":" 
ull, llull
que darrere cada fita
hi han esculls
si els vols salvar
cal tenir el cap clar
i obrir bé l’ull
veig que el cos t’empeny
i el cap et bull
puc sentir la urgència
que et fa créixer
d’ànsies de viure
sé que en vas curull
que a dins la sang
dus galopant la primavera
mires envant i flipes
del que veuen els teus ulls
veuen dos mons
un de fantàstic virtual
que et diu que hi entris
el món real, tan complicat
i ple d’esforç
et sembla insuls
tan ple d’embulls
que aquí l’escull
rau en saber com tornar enrere
END"}
{"prompt":"", "completion":" 
Aquesta manera de fer,
de dir,
de ser,
essent tan sols,
mentre onades de tu
t’envolten.
I aquest feix de llum
que esquinça el vidre
i omple la cuina i la casa.
I veure’t entrar
amb els ulls negats de son
mentre jo escalfo l’aigua,
i en dir “bon dia”,
haver-me de posar de peus petits
només
per poder abastar-te.
I de sobte,
adonar-me que el futur és una trampa
i que el món existeix
només,
perquè existeix
aquest gest teu
i aquest petit miracle,
I la cara que poses quan et dic pel nom
i aquest jersei carbassa,
i el tou dels dits
i aquestes mans i braços i muscles
i el sentit del tacte,
i la bellesa modesta dels nostres cossos,
nus,
ahir,
acollint-se l’un a l’altre.
I a estones
encara,
pensar que tot és un gran naufragi,
els teus crits
i el meu mal caràcter,
però tanmateix
saber
que tot forma part
del combat d’estimar-se.
I a fora el vent i el fred
d’un matí clar de dissabte,
i aquí dins
aquest toll de sol,
i l’aigua
que ja bull
i tu
i jo,
sense dir res,
drets
l’un davant l’altre.
END"}
{"prompt":"", "completion":" 
Rosa d'abril (serra, serra, amb una serra,
serra amb un xerrac)
morena de la serra
(serra, serra, aquesta serra
fes-ne Montserrat)
de Montserrat estel,
(ull que mira des del cel)
il·liminau la catalana terra;
guiau-nos cap al cel
guiau-nos cap al cel.
 Amb serra d'or los angelets serraren
amb serra d'or, eixos turons
per fer-vos un palau,
per fer-vos un palau.
Reina del cel que els serafins
baixaren,
reina del cel, dau-nos abric
dins vostre mantell blau,
dins vostre mantell blau.
Alba naixent d'estrelles coronada,
alba naixent, ciutat de Déu
que somnià David,
que somnià David.
A vostres peus la Lluna s'és posada,
a vostres peus, lo sol sos raigs
vos dóna per vestit,
vos dóna per vestit.
Dels catalans, sempre sereu Princesa,
els catalans, dels espanyols,
estrella d'Orient,
estrella d'Orient.
Siau pels bons pilar de fortalesa,
siau pels bons, pels pecadors
lo port de salvament
lo port de salvament.
END"}
{"prompt":"", "completion":" 
T'has omplert els ulls de flors,
i la boca, nas i orelles
per ignorar el crit i el plor
tu vols sants, roses i estrelles!
Et tinc a tocar del dit
però no em veus, no pots sentir-me
ets feliç, ets molt feliç
i m'ho diu el teu somriure.
Mira t'insultaré.
Diré a tots que ets ben podrida
diré que ets prou innocent
però és clar, no pots sentir-me!
Ja crido i no cal cridar
(ja és bo que en facis la cara)
però no m'escoltarpas
perquè no pots escoltar-me
i és que
tens els ulls plens de flors
i la boca, nas i orelles
per ignorar el crit i el plor
tu vols sants, roses i estrelles!
Tens molt bona educació
calles sempre i obeeixes
no dius mai que sí o que no
però bé t'amagues i reses.
Mai t'has posat un perquè
del què has vist o el que veus ara,
fas el que sempre s'ha fet,
creus perquè creia el teu pare,
vas allà on et fan anar,
fas de gent i així t'agrades,
i se t'han fet els ulls grans,
i la mirada ensucrada.
Perquè
tens els ulls plens de flors
i la boca, nas i orelles
per ignorar el crit i el plor
tu vols sants, roses i estrelles!
T'has casat amb un bon jan
que et fou triat amb esmera
i has sofert la seva carn,
una llei crec que ho esmenta.
Ho has fet sempre amb gran despit,
tot i morir-te'n de ganes,
perquè ets dona per fer fills
i és el Destí que així ho mana.
T'has casat, el cor glaçat
per solucionar la vida
mai no te n'has adonat
t'estic dient prostituta!
Però
tens els ulls plens de flors
i la boca, nas i orelles
no vius més enllà del nas
amb els peus en la mentida.
Si m'haguessis sentit bé
t'hauries girat, senyant-te,
buscant a per tot qui és
aquella de qui jo parlo.
I jo només parlo de tu
que sí el món és amarg i brut
n'ets la principal culpable: tu
que els teus fills no saps què parlen
que les negres les veus blanques: tu,
tu que sempre et justifiques
en la gran maldat dels altres: yu
tu que amb rams de flors als ulls
et clavaràs patacada: tu,
tu que et moriràs per sempre
l'instant que deixis de viure: tu,
tu que no has fet ni desfet
tu que ni Déu ni el diable et
podran acusar o defensar.
Perquè
tens els ulls plens de flors
i la boca, nas i orelles
per ignorar el crit i el plor
tu vols sants, roses i estrelles!END"}
